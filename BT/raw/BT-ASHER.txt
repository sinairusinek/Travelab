
 
זה הספר מחובר מדברים שספר 
איש אחד מארץ נבארה ששמו רבי 
בנימין בר יונה מטודילה. וילך הלוך 
ויבא בארצות רבות ורחוקות כאשר 
יתפרש בדבריו אלו ובכל מקום שבא 
בו כתב כל הדברים שראה או ששמע 
מפי אנשי אמת אשר נשמעו בארץ ספרד: וכך הוא זוכר מקצת הגדולים 
והנשיאים שבמקצת מקומות וכשבא 
הביא דבריו אלה עמו לארץ קשטיליא 
בשנת תתקל״ג .  
והיה רבי בנימן הנזכר איש מבין 
ומשכיל בעל תורה ובכל דבר ודבר 
שבדקוהו כדי לפשפש אחריו נמצאו 
דבריו מתוקנים ויציבים בפיו כי היה איש 
.אמת וזה תחלת דבריו 
 מסעות 
של 
רבי בנימן ז״ל . 
מסעות 
של רבי בנימן ז״ל.
 
 
אמר רבי בנימן בר יונה ז״ל יצאתי 
תחלה מעיר שרקושטה וירדתי דרך נהר איברו לטורטושה 
 
 ומשם הלכתי דרך שני 
ימים לעיר טרכונה הקדמונה והיא היתה 
מבנין ענקים ויונים ולא נמצא כבנין 
ההוא בכל-ארצות ספרד והיא יושבת 
על הים|
 
 ומשם שני ימים לעיר ברצלונה 
ויש שם קהל קדוש ואנשים חכמים 
ונבונים ונשיאים גדולים כגון רבי ששת 
ורבי שאלתיאל ו
רבי שלמה בן רבי 
אברהם בן חסדאי ז״ל
 והיא עיר קטנה 
ויפה ויושבת על-שפת הים באים אליה 
בסחורה תגרים מכל-מקום מארץ  יון ופישה וגינואה וסיסילייא וארץ אלכסנדריה של מצרים ומארץ ישראל 
וכל גבוליה.
 
 ומשם מהלך יום וחצי 
לגירונדה ובה קהל קטן מיהודים.
 
 ומשם 
מהלך שלשת ימים לנרבונה והיא עיר 
קדומה לתורה וממנה תצא תורה לכל- 
הארצות ובה חכמים גדולים ונשיאים 
ובראשם 
רבי קלונימוס בן הנשיא הגדול 
רבי טודרוס ז״ל
 מזרע בית דוד מכונה 
ביחוס ויש לו נחלות וקרקעות מאת 
מושלי הארץ ואין אדם יכול ליקח ממנו 
בחזקה. ובראשם 
רבי אברהם ראש 
הישיבה
 ורבי מכיר ורבי יהודה ואחרים 
כנגדם הרבה תלמידי חכמים ויש בה 
היום כמו שלש מאות יהודים. 
 
ומשם 
ארבע פרסאות לבידרש העיר ושם קהל 
תלמידי חכמים ובראשם 
רבי שלמה 
חלפתא
 ורבי יוסף בר רבי נתנאל ז״ל 
 
 
ומשם שני ימים להר געש הנקרא מונפישלייר והוא מקום יפה לסחורה.  
קרוב מן הים שתי פרסאות ובאים אליו 
מכל-מקום לסחורה אדום וישמעאל 
מארץ אל-ערוה ולונברדייא ומלכות רומא רבתא ומכל-ארץ מצרים וארץ ישראל וארץ יון וארץ צרפת וארץ ספרד 
ואינגלטירה ומכל-לשונות הגוים נמצאים 
שם על-ידי גינואיין ופישנין ושם תלמידי 
חכמים חשובי הדור ובראשם 
רבי ראובן 
בר טודרוס
 ורבי נתן בן רבי זכריה ו
רבי 
שמואל
 הרב שלהם ורבי שלמיא ו
רבי 
מרדכי ז״ל
. ויש ביניהם עשירים גדולים 
ובעלי צדקה ועומדים בפרץ לכל הבאים 
לידם.
 
 ומשם ארבע פרסאות ללוניל 
ושם קהל קדוש מישראל מתעסקים 
בתורה יומם ולילה. ושם 
רבינו משולם 
הרב הגדול ז״ל
 וחמשה בניו חכמים 
גדולים ועשירים רבי יוסף ורבי יצחק 
ורבי יעקב ורבי אהרן ורבי אשר הפרוש 
שנפרש מעניני העולם ועומד על-הספר 
יום ולילה ומתענה ואינו אוכל בשר  
והוא חכם גדול בתלמוד והרב רבי משה 
גיסו ורבי שמואל החזן ורבי שלמה הכהן 
ורבי יהודה הרופא בן תיבון הספרדי 
וכל-הבאים מארץ מרחק ללמוד תורה 
מפרנסים אותם ומלמדים אותם 
ומוציאין *) שם פרנסה ומלבוש מאצל 
הקהל כל ימי היותם בבית המדרש והם 
אנשים חכמים וקדושים בעלי מצות 
עומדים בפרץ לכל-אחיהם הקרובים 
והרחוקים ובה קהל יהודים כמו שלש 
מאות יצ״ו והיא רחוקה מן הים שתי 
פרסאות. 
 
ומשם שתי פרסאות 
לפותייקיירש והיא כרך גדול ויש בו 
יהודים כמו ארבע מאות**) ושם ישיבה 
גדולה על-יד הרב הגדול 
רבי אברהם בר 
רבי דוד זצ״ל
 רב פעלים חכם גדול 
בתלמוד ובפסוק ובאים מארץ מרחק 
אליו ללמוד תורה ומוצאים מנוחה בביתו 
והוא מלמדם ומי שאין לו להוציא הוא  
מוציא להם משלו ומממונו לכל-צרכיהם 
והוא עשיר גדול ושם חכמים 
רבי יוסף 
בר רבי מנחם
 ורבי בנבנשת ורבי בנימן 
ורבי אברהם ו
רבי יצחק בר רבי משה 
ז״ל
.
 
 ומשם שלש פרסאות לנוגריש 
הנקרא בורק דשל גיל ושם קהל מיהודים 
כמו מאה חכמים ובראש 
רבי יצחק בר 
רבי יעקב
 ורבי אברהם בר רבי יהודה 
ורבי אלעזר ורבי יצחק ורבי משה ו
רבי 
יעקב בן הרב רבי לוי ז״ל
 והוא מקום 
טעות*) לגוים ולאיים מאפסי הארץ והיא 
קרובה מן הים שלשה מילין ויושבת על 
שפת הנהר הגדול הנקרא רודי והוא 
הסובב כל-ארץ פרובנצה ושם 
הנשיא 
רבי אבא מרי בר רבי יצחק ז״ל
 והוא 
פקיד השלטון רמון, 
 
ומשם שלש פרסאות 
לעיר ארליט ושם כמו מאתים מישראל 
ובראש רבי משה ורבי טובי ורבי ישעיה 
ורבי שלמה ורבי נתן הרב ורבי  
אבא מרי ז״ל.
 
 ומשם שלשת ימים 
למרשילייה והיא עיר גאונים וחכמים והם 
שתי קהלות ובם כמו שלש מאות יהודים. 
הקהל האחד יושב על שפת הים למטה. 
והקהל האחר (יושב על-שפת הים) יושבים 
במגדל למעלה והם ישיבה גדולה ותלמידי 
חכמים רבי שמעון בר רבי אנטולי*) ו
רבי 
יעקב
 אחיו ורבי לבארו והם ראשי של 
מעלה. ובראש הקהל של מטה 
רבי 
יעקב פירפיינו העשיר
 ורבי אברהם ו
רבי 
מאיר
 חתנו ורבי יצחק ורבי מאיר זצ״ל 
והיא עיר סחורה מאד על-שפת הים.
 
 
 
ומשם יכנס אדם בספינה לעיר גינואה 
היושבת על-שפת הים והוא מהלך ארבעה 
ימים בים ושם שני יהודים אחים 
רבי 
שמואל בן כלאם
 ואחיו שהיו מעיר סבתה 
והם אנשים טובים והעיר מוקפת חומה 
ואין מלך שולט עליהם כי אם השופטים 
שהם מקימים עליהם כרצונם וכל אחד  
ואד מהם מגדל בביתו ובשעת מחלקותם 
נלחמים אלו עם אלו על-ראשי המגדלים 
והם מושלי הים ועושים דוגיות הנקראות 
גליראש והולכים לשלול שלל ולבוז בכל 
המקומות שלל ובזה ומביאים אל גינואה. והם נלחמים עם אנשי פישה 
 
 
וביניהם ובין פישה מהלך שני ימים והיא 
עיר גדולה מאד ובה כמו עשרת אלפים 
מגדלים בבתים שלהם ללחום בעת 
המחלוקת וכל-אנשיה גבורים ואין מלך 
ואין שר שולט עליהם כי אם השופטים 
אשר הם מקימים עליהם ובה כמו עשרים 
יהודים והראש שלהם רבי משה ורבי חיים 
ורבי יוסף ז״ל ואינה מוקפת חומה והיא 
רחוקה מן הים ארבעה מילין ויוצאין ונכנסין 
אליה בספינות על-יד הנהר (היות*) בתוך 
המדינה. 
 
ומשם ארבע פרסאות לעיר לוקא 
ושם כמו ארבעים יהודים והיא גדולה והראש 
של היהודים רבי דוד ורבי שמואל ו
רבי  
יעקב
 
 
 
 ומשם מהלך ששה ימים לעיר רומא רבתא והיא ראש מלכות אדום. ושם 
כמו מאתים יהודים נכבדים ואין פורעין 
מס לשום אדם ומהם משרתי הפפא אלכשנדירוש הוא ההגמון הגדול הממונה 
על כל דת אדום ושם חכמים גדולים 
ובראשם רבי דניאל ורבי יחיאל משרת של פפא והוא בחור יפה נבון וחכם והוא 
יוצא ובא בבית הפפא והוא פקיד ביתו 
ועל-כל-אשר-לו והוא נכדו של רבי נתן שעשה ספר הערוך ופירושיו ורבי יואב בן הרב רבי שלמה ורבי מנחם ראש הישיבה ורבי יחיאל הדר בטרשטיברי  
ורבי בנימן בר רבי שבתי ז״ל והיא רומא 
 העיר שני חלקים והנהר טיברוס חולק 
באמצע המדינה חלק אחד מצד אחד 
וחלק אחד מצד שני ובחלק הראשון 
הבמה הגדולה שקוראין לה שלביטרא די רומא ושם היה ארמון של יוליוס קיסר הגדול. ויש שם בניינים הרבה ומעשים  
משונים מכל-בנין שבעולם ובין המיושב 
והחרב מן רומא ארבע ועשרים מילין 
ושם שמונים היכלות משמונים מלכים 
גדולים (בתורה) הנקראים כלם אינפירדור 
ממלכות טרקיינוס ועד מלכות פפוס*) אביו של קרלו אשר כבש ארץ ספרד מיד הישמעאלים בתחלה. ושם היכל טיטוס  לחוץ לרומא שלא קבלוהו שלש 
מאות יועציו בשביל שלא עשה מצותם 
שלא לקח ירושלים אלא לשלוש שנים 
וגזרו הם עליו שתי שנים ושם כמו היכל ארמון המלך אספסיינוס  בנין גדול וחזק 
מאד | ושם ארמון המלך מלך גלבין ויש 
בתוך ארמון שלו שלש מאות וששים 
ארמונים**) כמנין ימות השנה. והקפת 
הארמונים שלשה מילין. והיתה מלחמה 
ביניהם בימי קדם ונפלו בתוך הארמון 
יותר ממאה אלף בני אדם הרוגים והיו 
העצמות עד היום הזה תלויות וצייר המלך  
ענין המלחמה מצד ומצד מערכה לקראת 
מערכה בני אדם וסוסיהם וכלי מלחמתם 
הכל אבן שיש להראות לבני העולם 
המלחמה שהיתה בימי קדם ושם ימצא מערה שהולכת תחת הארץ ונמצאים המלך והמלכה אשתו על-כסאותם ועמם 
כמו מאה בני אדם שרי המלוכה וכלם 
חקוקים במלאכת הרופאים עד היום הזה. 
ושם בשלטיאני א-לטישנא ובבמה שני 
עמודים מנחשת ממעשה שלמה המלך עליו השלום ובכל-עמוד ועמוד חקוק שלמה בן דוד ואמרו לו*) היהודים אשר 
ברומא כי בכל-שנה ושנה בימי תשעה 
באב נמצאה זיעה עליהם נגרת כמים. 
ושם מערה שגנז טיטוס בן אספסיינוס 
כלי בית המקדש שהביא מירושלם וגם מערה אחת בהר על-שפת הנהר טיברו. 
ושם קבורים הצדיקים ז״ל עשרה הרוגי מלכות ולפני שלגוון דלטרנה מצוייר  
שמשון וכידור*) בידו של אבן | וגם אבשלום בן דוד וגם המלך קושטדינוס שבנה קושטנדינה ועל שמו נקראת קושטנטינופולי. והוא מצוייר מנחשת 
וסופו ומצפים בזהב. ויש בניינים אחרים 
ועניינים ברומא שלא יוכל אדם לספרם.
 
 
 
ומשם ארבעה ימים לקפואה היא המדינה 
הגדולה שבנאה קפיס המלך והיא טובה 
אבל המים רעים והארץ משכלת ויש בה 
כמו שלש מאות יהודים ובם חכמים 
גדולים נכבדי ארץ ובראש רבי קונפשט 
ורבי שמואל אחיו ורבי זקן והרב רבי דוד ז״ל וקוראין לזה פרינציפלו.
 
 ומשם 
לפוצול הנקראת סוריינטו העיר הגדולה 
שבנה ציצן הדרעזר שברח מפני פחד דוד המלך עליו השלום ויצא הים וכסה 
אותה בשני חלקים מן העיר. ועד היום 
הזה ראים בני אדם השווקים והמגדלים 
שהיו בתוך המדינה ושם מעין נובע מתוך 
התהום וימצא שם השמן הנקרא פיטרוליו  
ומלקטין אותו על פני המים ומשימין 
אותו רפואות ויש מרחצאות של מים 
חמין נובעין מתחת הקרקע והם על שפת 
הים והם כמו שני מרחצאות שכל אדם 
שיש בו שום חולי ילך וירחוץ בהם 
וימצא מרפא ומרגוע וכל החולים מבני לונברדיאה באים שם הקיץ
 
 ומשם ילך 
אדם דרך חמשה עשר מילין תחת 
ההרים הוא הבנין אשר בנה רומולוס המלך שבנה רומא הכל עשה מפני פחד דוד מלך ישראל ויואב שר צבאו ועשה 
בנין על-ההרים ותחת ההרים. נאפולי המדינה. והיא עיר בצורה 
מאד יושבת על-שפת הים מבנין היונים 
ושם כמו חמש מאות יהודים ושם רבי חזקיה ורבי שלום ורבי אליה הכהן ורבי יצחק מהר ההר ז״ל.
 
 ומשם דרך יום 
עד עיר שלירנה ושם ישיבת הרופאים 
לבני אדום ושם כמו שש מאות יהודים 
ושם חכמים רבי יהודה בר רבי יצחק  ורבי מלכי צדק הרב הגדול שהיה מעיר ציפונת ורבי שלמה הכהן ורבי אליה היוני ורבי אברהם נרבוני ורבי תמון 
והיא עיר מוקפת חומה מצד היבשה 
ומצד האחר על-שפת הים והמגדל בראש 
ההר חזק מאד.
 
 ומשם חצי יום לאמלפי 
ושם כמו עשרים יהודים ושם רבי חננאל הרופא ורבי אלישע ואבו-אל-גיד הנדיב ז״ל והגוים אנשי הארץ תגרים הולכים 
בסחורה ואינם זורעים אלא קונים הכל 
בכסף מפני שהם שוכנים על-ההרים 
הגבוהים ובראשי הסלעים. אבל יש 
להם פירות הרבה ארץ כרמים וזתים 
וגנות ופרדסים ואין אדם יכול להלחם 
עמם.
 
 ומשם דרך יום לבינאבינטו*) היא 
עיר גדולה יושבת על שפת-הים והר אחד 
ושם קהל מיהודים כמו מאתים ובראשם רבי קלונימוס ורבי זרח ורבי אברהם ז״ל.
 
 ומשם שני ימים למלפי**) שבארץ פולייא והיא ארץ פול ושם כמו מאתיים  
יהודים ובראשם רבי אחימעץ ורבי נתן 
ורבי צדוק.
 
 ומשם מהלך יום לאשקולי 
ושם כמו ארבעים יהודים ובראשם רבי קונטילו ורבי צמח חתנו ורבי יוסף ז״ל 
 
 
 ומשם שני ימים לטרנאה אשר על-שפת 
הים ושם מתקבצים כל התועים*) לעבור 
לירושלים כי שם פורט הנמל הנכון ושם 
קהל מישראל כמו מאתים ובראשם רבי אליה ורבי נתן הדרשן ורבי יעקבו והיא 
עיר טובה וגדולה.
 
 ומשם מהלך יום 
למיקילס דברהיא המדינה הגדולה אשר 
החריב המלך גיללמו של ציקיליה  ואין 
שם היום מישראל מפני שהיא חרבה ומן 
הגוים כמו כן.
 
 ומשם יום וחצי לטראנטו. 
היא תחלת מלכות ארץ קלאבריאה 
ויושביה יונים והיא עיר גדולה ובה כמו 
שלש מאות יהודים ובם חכמים ובראשם רבי מאלי ורבי נתן ורבי ישראל 
 
ומשם 
מהלך יום לברנדישי אשר על-שפת  
הים ושם כמו עשרה יהודים צבעים.
 
 
 
ומשם שני ימים לאוטרנדו אשר על- 
שפת הים ארץ יון ושם כמו חמש מאות 
יהודים והראש שלהם רבי מנחם ורבי כלב ורבי מאיר ורבי מאלי 
 
 ומשם עובר 
אדם בים דרך שני ימים לאי-קרופוס*) 
ושם יהודי אחד ושמו רבי יוסף ועד הנה 
מלכות ציקיליה.
 
 ומשם דרך שני ימים 
בים לארץ לבטה היא תחלת מלכות מנואל מלך היונים והיא כפר ובה כמו 
מאה יהודים ובראשם רבי שלחיה ורבי אירקוליס.
 
 ומשם שני ימים לאכילון 
ושם כמו עשרה יהודים ורבי שבתי 
בראשם.
 
 ומשם חצי יום לנטוליקון 
היושבת על זרוע הים.
 
 ומשם לפטרה 
יום אחד דרך ים היא המדינה של אנטפיטרוש המלך של יון. הוא היה 
אחד מארבעה מלכים שקמו אחרי אלכסנדרוס המלך ושם בניינים 
גדולים קדמונים ושם כמו חמשים  
יהודים ובראשם רבי יצחק ורבי יעקב 
ורבי שמואל 
 
ומשם חצי יום דרך ים 
ללפנטו ושם כמו מאה יהודים על-שפת 
הים ובראשם רבי גזרי ורבי שלום ורבי אברהם ז״ל.
 
 ומשם מהלך יום וחצי 
לקורש ושם חונים כמו מאתים יהודים 
לבדם בהר פרנש והם זורעים וקוצרים 
בנחלתם וקרקעותיהם. ובראשם רבי שלמה ורבי חיים ורבי ידעיה.
 
 ומשם 
שלשה ימים עד עיר קורינטו המדינה 
ושם כמו שלש מאות יהודים ובראשם רבי ליאון ורבי יעקב ורבי חזקיה.
 
 ומשם 
שלשה ימים לטיבש עיר גדולה ובה 
כמו אלפים יהודים והם האומנים 
הטובים לעשות בגדי משי וארגמן בארץ 
היונים. ובהם חכמים גדולים במשנה 
ובתלמוד והם גדולי הדור ובראשם הרב הגדול רבי אהרן קוטי ורבי משה אחיו 
ורבי חייא ורבי אליה תירתינו ורבי יקטן 
ואין כמותם בכל ארץ יון חוץ ממדינת  קושטנטינופולי 
 
 ומשם מהלך יום לארגירפו 
והיא עיר גדולה על-שפת הים ובאים 
אליה תגרים מכל צד ופנה ושם כמו 
מאתים יהודים ובראשם רבי אליה פשלטירי ורבי עמנואל ורבי כלב.
 
 ומשם 
דרך יום עד יובשטריסה והיא מדינה 
על-שפת הים ושם כמו מאה יהודים 
ובראשם רבי יוסף ורבי שמואל ורבי נתניה 
 
 ומשם לרובינקה מהלך יום אחד 
ושם כמו מאה יהודים ובראשם רבי יוסף 
ורבי אלעזר ורבי יצחק 
 
ומשם מהלך יום 
לשינון פוטמו ובה כמו חמשים יהודים 
ובראשם רבי שלמה ורבי יעקב והוא 
תחלת בלכיא שיושבים בהרים והיא 
האומה הנקראת בלכיין והם קלים 
כצבאים יורדים מן ההרים לשלול ולבוז 
אל ארץ יון ואין אדם יכול לעלות אליהם 
למלחמה ואין מלך יכול לשלוט עליהם 
ואינם*) חזקים בדת הנוצרים וקרואים 
שמם ביניהם כשמות היהודים ויש  
אומרים שהם יהודים היו והיו קוראים 
ליהודים אחינו וכשימצאו אותם בוזזים 
אותם ואינם הורגים אותם כמו שהורגים 
ליונים ואין להם שום דת. 
 
ומשם שני 
ימים לגרדיגי והיא חרבה ואנשים בה 
מעט מיונים ומיהודים
 
 ומשם שני ימים 
לארמילו והיא עיר גדולה על-שפת הים 
והיא עיר סחורה לבינציאניש ולפישניש 
ולגינוביש ולכל הסוחרים הבאים שם 
והיא ארץ רחבת ידים ובה כמו ארבע 
מאות יהודים ובראשם הרב רבי שילה 
ורבי יוסף הפרנס ורבי שלמה הראש. 
 
 
ומשם מהלך יום לבישינה ושם כמו מאה 
יהודים ובראשם רבי שבתא הרב ורבי שלמה ורבי יעקב.
 
 ומשם דרך שני 
ימים בים לעיר סלוסקי*) שבנה סליקוס המלך אחד מארבעה שרידי**) יון שקמו 
אחרי אלכסנדרוס והיא עיר גדולה מאד 
ובה כמו חמש מאות יהודים ושם הרב רבי שמואל ובניו תלמידי חכמים והוא  
שם ממונה על-היהודים תחת יד המלך 
ורבי שבתאי חתנו ורבי אליה ורבי מיכאל 
ושם גלות גדול ליהודים והם מתעסקים 
במלאכות.
 
 ומשם שני ימים למיטריסי 
ושם כמו עשרים יהודים ושם רבי ישעיה 
ורבי מכיר ורבי אליאב.
 
 ומשם שני 
ימים לדרמה ובה כמו מאה וארבעים 
יהודים. ובראשם רבי מיכאל ורבי יוסף| 
 
 
ומשם מהלך יום לקנישתולי ושם כמו 
עשרים יהודים. 
 
ומשם דרך שלשה 
ימים דרך ים לאבירו היושב על-שפת 
הים מהלך חמשה ימים בין ההרים עד 
מדינת קושטנדינה הגדולה.
 
 
 והיא ראש 
המלכות בכל ארץ יון הנקראים גירזאינוש*) 
ושם כסא המלך מנואל אינפרדור ושנים 
עשר מלכים תחת ידו וכל-אחד ואחד יש 
לו ארמון בקושטנטינה ולהם מגדלים 
ומדינות ושולטים בכל-הארץ ובראשם המלך אפריפוס הגדול והשני מיגה דמשטוקוץ והשלישי דומינות והרביעי  מקדוקוס החמישי איקנמוס מגלי*) ושאר 
השמות שלהם כענין הזה ועיר קושטאנטינה בהקפת העיר יש בה 
שמנה עשר מיל וחציה על-הים וחציה 
על-היבשה והיא יושבת על-שתי זרועות 
ים אחד שיבא מים רוסיה ואחד מים ספרד וכל הסוחרים הבאים מארץ בבל 
ומכל-ארץ שנער וארץ מדי ופרס וכל 
מלכות ארץ מצרים וארץ כנען ומלכות רושיא ואונגריאה ופסיינקי ובודיא וארץ לונברדייא וספרד והיא עיר הומיה באים 
אליה בסחורה מכל הארצות בין בים 
בין ביבשה אין כמותה בארצות חוץ 
מבגדיד העיר הגדולה אשר לישמעלים 
ושם במה של תוספיה ושם הפפא של יונים מפני שאינם עונים לדת הפפא של רומא ושם במות כמנין ימות השנה ויש שם 
ממון גדול לאין מספר שמביאין אליה 
בכל-שנה משני איים ומגדלים וכרכים 
שיש שם וכעושר הזה לא נמצא בכל  
הבמות שבעולם ובתוך הבמה עמודים 
של זהב וכסף ועששיות של כסף וזהב 
יותר ממה שיוכל לספר ושם יש מקום 
אחד מקום שחוק המלך סמוך לכותל 
הארמון הנקרא איפדרומי ובכל-שנה 
ושנה עושה המלך שם ביום תולדת ישו הנוצרי שחוק גדול ובאותו מקום מצויירים 
כל מיני בני אדם שבעולם לפני המלך 
והמלכה בכל מיני כשוף ומביאים אריות 
ודובים ונמרים וחמור הבר ומשלחים 
אותם להתקוטט זה עם זה והעופות כמו 
כן ולא נראה כשחוק ההוא בכל הארצות 
והוא המלך עמנואל בנה ארמון גדול 
לכסא מלכותו על-שפת הים חוץ מן 
הארמון שבנו אבותיו וקרא אותו בילכירנש וצפה העמודים והכותרות זהב 
וכסף צרוף וצייר בם כל מלחמות 
הקדמונים אשר היו לפניו וגם המלחמות 
אשר עשה הוא בעצמו ועשה שם כסאו 
של זהב ואבן יקרה ועטרת זהב תלויה  
בשלשלת של זהב על הכסא כמדת 
ישיבתו תחתיה ובה מרגליות שאין שום 
אדם יכול לשער דמיהם כי בלילה אין 
צריכין שם נרות כי הכל ראין מאור 
המרגליות אשר מאירים להם עד מאד 
ושם עניינים שאין אדם יכול לספר 
אותם ומביאים מכל ארץ יון כל המכס 
בכל-שנה ושנה וממלא ממנו מגדלים 
מבלדי משי וארגמן וזהב ולא נראה 
הבנין ההוא והעושר ההוא בכל-הארץ 
ואומרים כי המס של המדינה עצמה 
עולה בכל-יום עשרים אלף זהובים בין 
שכירות החנויות והשווקים ומכס 
הסוחרים הבאים בים וביבשה והיונים 
אנשי הארץ עשירים גדולים בזהב ומרגליות 
והם הולכים מלבשים בגדי משי ומשבצות 
זהב באריגה וברקמה על לבושיהם 
ורוכבים על סוסים ודומים לבני מלכים 
והארץ רחבת ידים מאד בכל מיני מגדים 
וגם לחם ובשר ויין הרבה מאד ולא  
נראה בכל הארץ כעשרם והם בעלי 
חכמה בכל ספרי היונים ואוכלים ושותים 
איש תחת גפנו ותחת תאנתו. ושוכרים 
מכל לשונות הגוים הנקראים להם לעזים*) 
ללחום עם השלטון מלך תוגרמים והם 
הנקראים טורקוש מפני שאין להם להב 
לב למלחמה והם נחשבים כנשים אשר 
אין בם כח לעצור ואין היהודים בתוך 
המדינה בינם כי העבירום אחר זרוע 
המים וזרוע ים שופיא מקיף עליהם מצד 
אחד ואינם יכולים לצאת אלא דרך ים 
לסחורה עם בעלי המדינה ושם כמו 
אלפים יהודים רבנים ומהם כמו חמש 
מאות קראין בצד אחד וביניהם ובין 
הרבנים שהם תלמידי חכמים מחיצה 
ובראשם רבי אבטליון הרב ורבי עובדיה 
ורבי אהרן כושפו ורבי יוסף שרגינו ורבי אליקים הפרנס וביניהם אומנים של בגדי 
משי וסוחרים הרבה ועשירים גדולים 
אבל אין מניחין שם יהודי לרכוב על סוס  
חוץ מרבי שלמה המצרי שהוא רופא למלך ועל ידו מוצאים היהודים ריוח 
גדול בגלותם כי בגלות כבד הם יושבים 
והשנאה רבה עליהם על ידי הברסקנין 
עובדי העורות שמשליכין המים המטונפים 
שלהם בחוצות לפני פתחי ביתם 
ומלכלכין היהודים ועל זה שונאים היונים 
כל היהודים בין טוב ובין רע כי מכבידים 
עולם עליהם ומכים אותם בחוצות 
ומעבידים אותם בפרך אבל היהודים הם 
עשירים ואנשים טובים בעלי חסד ומצות 
וסובלים הגלות בעין יפה ושם המקום 
שדרים בו היהודים פירא.
 
 
 ומשם שני 
ימים דרך ים לרודוסטו ושם קהל 
מישראל כארבע מאות ובראשם רבי משה ורבי אביה ורבי יעקב.
 ומשם שני 
ימים לגאליפולי ושם כמו מאתים יהודים 
ובראשם רבי אליה קפיד ורבי שבתי זוטרא ורבי יצחק מיגש ובלשון יון קורין 
למגדל*) מיגש.
 ומשם שני ימים לקלש  
ושם כמו חמשים יהודים ובראשם רבי יהודה ורבי יעקב ורבי שמעיה.
 ומשם 
שני ימים למיטילין מאיי הים ושם באי 
קהלות מישראל בעשרה מקומות.
 ומשם 
שלשה ימים דרך לאי כא*) ובה כמו ארבע 
מאות יהודים ורבי אליה ורבי תימן ורבי שבתי בראשם ושם ימצאו האילנות 
שלוקטין ממנו המצטיקי. 
ומשם שני ימים 
לאי סמו ובה כמו שלש מאות יהודים ובראשם רבי שמריא ורבי עובדיה ורבי יואל. ושם באיים קהלות רבות מישראל 
ומשם שלשה ימים דרך ים לרודוש ובה 
כמו ארבע מאות יהודים ובראשם רבי אבא ורבי חננאל ורבי אליה
 ומשם 
ארבעה ימים לכיפרוס*) ושם יהודים 
רבנים וקבוץ עוד יש שם יהודים מינים 
קפרוסין והן האפיקורוסין ישראל מנדין 
אותן בכל-מקום והם מחללים ליל שבת 
ושומרים ליל ראשון 
 
 
 ומשם שני ימים 
לקורקוס היא תחלת ארץ ארם הנקראת  
ארמניא והוא תחלת ממשלת טורוש בעל ההרים מלך ארמניא המולך עד מדינת 
הדוכיא ועד ארץ התוגרמים הם הנקראים 
טורקוש.
 
 ומשם שני ימים למלמישטרש היא תרשיש היושבת על הים עד הנה 
מלכות היונים הנקראים גריגיש.
 
 ומשם 
שני ימים לאנטוכיא הגדולה היושבת על 
 נהר פיר (נחל יבוק) היורד מהר הלבנון  היורד מהר הלבנון 
מארץ חמת והיא העיר הגדולה שבנה אנטוכיוס המלך.
 ויש על המדינה הר גבוה מאד והחומה מקפת ההר ובראש ההר מעין ושם אדם ממונה על המעין ומשלח את המים בגשרים תחת הקרקע אל בתי הגדולים אשר בעיר ומצד העיר האחר מקיף אותה הנהר והיא עיר 
בצורה מאד ממשלת פרנצפי באמונט*) 
הפיטיבין הבבא*) ויש בה כמו מנין 
מישראל והם אומני הזכוכית ובראשם רבי מרדכי ורבי חיים ורבי ישמעאל. 
 
ומשם שני ימים לליגא היא לודקיא ובה  
כמו מאתים יהודים ושם רבי חייא ורבי יוסף 
 
 ומשם שני ימים לגיבל היא בעל-גד 
תחת הר הלבנון הסמוכה לאומה שקורין 
לה אל-השישין ואינם מאמינים בדת 
הישמעאלים אלא לאחד שחושבין אותו 
כמו נביא כרמט*) וכל מה שיאמר להם 
יעשו אם למות אם לחיים וקורין לו שיך אל חשישין והוא הזקן שלהם ועל פיו 
יצאו ועל פיו יבואו כל אנשי ההרים 
 
 
ומקום ישיבתו בעיר קרמוסהיא קדמות 
בארץ סיחון והם בעלי אמונה ביניהם על 
מאמר הזקן שלהם ומפחדים בכל 
המקומות מהם מפני שהורגין את 
המלכים במסירה ומהלך ארצם שמנה 
ימים. והם נלחמים עם בני אדום 
הנקראים פרנקוש עם השלטון  טריפול היא טראבבלוס אל*) שאם 
 
 ובימים ההם 
הרעישה הארץ של טריפול וכסה הרבה 
מן הגוים ומן היהודים כי נפלו הבתים 
והחומות עליהם והיתה מפולת באותו ומן  
ובכל ארץ ישראל מתו יותר מעשרים 
אלפים בני אדם בימים ההם |
 
 ומשם 
מהלך יום לגיבל האחרת שהוא גבול בני 
עמון ושם כמו מאה וחמשים יהודים 
והיא ממשלת שבעה הגינויין *) והשלטון שלהם יוליאנוש אינבריאקו**) ושם מצאו 
מקום הבמה שהיא לבני עמון בימים ההם 
ושם שקוץ בני עמון יושב על קטריגה 
הנקרא כסא והוא עשוי מאבן ומצופה 
זהב ושתי נשים יושבות מימינו ומשמאלו 
מזה אחת ומזה אחת ומזבח לפניו שהיו 
מזבחין ומקטרין לפניו בזמן בני עמון ובה 
כמו מאתים יהודים ובראשם רבי מאיר 
ורבי יעקב ורבי שמחה והיא על-שפת 
הים של ארץ ישראל.
 
ומשם שני ימים 
לבירוט היא בארות ושם כמו חמשים 
יהודים ובראשם רבי שלמה ורבי עובדיה 
ורבי יוסף|
 
 ומשם מהלך יום אחד 
לציידא היא צידון והיא עיר גדולה ובה  
כמו עשרים יהודים
 
 וקרוב מהם כמו 
עשרה מילין אומה אחת נלחמים עם 
אנשי צידון והאומה נקראת דורזיאין*) והם 
הנקראים פגאנוש כופרים ואין להם דת 
ויושבים בהרים הגדולים ובנקיקי הסלעים 
ואין מלך ושר שולט עליהם כי מעצמם 
הם יושבים בין ההרים והסלעים ועד הר חרמון גבולם מהלך שלשה ימים והם 
שטופי זמה והאב**) לוקח את-בתו ויש להם 
חג אחד בשנה ובאים כלם אנשים ונשים 
לאכול ולשתות ביחד וחולפים נשותיהן 
כל-אחד ואחד עם חבירו ואומרים 
שהנפש בעת יציאתה מגוף אדם טוב 
תכנס בגוף ילד קטן הנולד באותה שעה 
שתצא הנפש מגופו| ואם אדם רע הוא 
תכנס בגוף הכלב או בגוף הבהמה זה 
דרכם כסל למו ואין ביניהם יהודים כי 
אם באים ביניהם בעלי אומנות וצבעים 
ויושבים ביניהם באומנות ובסחורה 
וחוזרים לבתיהם והם אוהבים ליהודים  
והם קלים על ההרים ועל הגבעות ואין 
אדם יכול להלחם עמם
 
| ומשם מהלך 
יום לצור החדשה והיא עיר טובה מאד 
ונמל הפורט שלה בתוך העיר ונכנסות 
הספינות בתוך שני המגדלים ובלילה 
ישליכו בעלי המכס שלשלת של ברזל 
בין מגדל ומגדל ולא יכול אדם לצאת 
לא באניה ולא בשום דרך לגנוב דבר 
מן הספינות ואין גרב או פורט כנמל 
ההוא בכל-הארץ כמוהו והיא עיר יפה 
ובה כמו ארבע מאות יהודים וביניהם 
חכמי תלמוד ובראשם רבי אפרים מצרי דיין ורבי מאיר מקרקשונה  ורבי אברהם ראש הקהל ויש ליהודים שם ספינות בים 
ושם אומני הזכוכית הטוב הידוע צורי 
החשוב בכל הארצות| ושם ימצא הסיקר 
הטוב ועולה אדם בחומת צור החדשה 
ורואה צור המעטירה אשר כסה אותה 
הים והיא רחוקה מן החדשה כזריקת 
אבן ואם ירצה אדם לבא באני בים רואה  
המגדלים והשווקים והחוצות והארמונים 
בקרקע הים והיא צור החדשה עיר 
סחורה באים אליה מכל-מקום|
 
 
 ומשם 
יום אחד לאקרי היא עכואשר היתה 
לגבול אשר והיא תחלת ארץ ישראל והיא 
יושבת על הים הגדול ושם נמל גדול 
שקורין פורטו לכל התועים*) ההולכים 
לירושלם בספינות ויורד לפניה נהר 
הנקרא נחל קדומים ושם כמו מאתים 
יהודים ובראשם רבי צדוק ורבי יפת ורבי יונה ז״ל. 
ומשם שלשה פרסאות ל כיפש**) 
היא גת החפר אשר על-שפת הים 
 
ומצד 
אחר הר הכרמל עליה ובתחתית ההר 
קברי ישראל רבים ושם בהר מערת אליהו ז״ל ועשו שם שני בני אדום במה 
וקראוה שנט אליש ובראש ההר ניכר מקום המזבח ההרוס שרפא אליהו ז״ל 
בימי אחאב והוא מקום המזבח העגול 
כמו ארבע אמות
 
 ובתחתית ההר יורד נחל קישון בצדו ומשם ארבע פרסאות  
לכפר נחום והוא מעין 
מקומו על הכרמלי|
 
 ומשם ששה 
פרסאות לשיזריא היא גת אשר לפלשתים 
ושם כמו עשרה יהודים ומאתים כותיים 
הם היהודים השומרוניים הנקראים 
שמרטניש והיא עיר יפה וטובה מאד 
על הים מבנין הורדוס המלך וקרא שמה קיסריה על שם האינפרדור הקיסר*).
 
 ומשם 
חצי יום לקקון היא קעילה ואין בה יהודים 
 
 ומשם חצי יום לשרגורג והיא לוז ושם יהודי אחד צבע| 
 ומשם יום לשבשת היא שומרון ועדין ניכר שם ארמון אחאב  מלך ישראל והיא היתה עיר בצורה בהר 
מאד ובה מעיינות וארץ נחלי מים וגגות 
ופרדסים וכרמים וזתים אין שם יהודים. 
 
 
ומשם שני פרסאות לנבילש היא שכם 
בהר אפרים ואין שם יהודים והיא יושבת 
בעמק בין הר גריזים והר עיבל| ובה כמו 
מאה כותיים שומרים תורת משה לבדה 
וקורין להם שמריטנוש| ויש להם כהנים  
מזרע אהרן הכהן עליו השלום וקורין 
להם אהרניים ואין מתחתנים עמם אלא 
כהנים עם כהנים שלא יתערבו עמם 
אבל הם כהני תורתם ועושים זבח 
ומעלים עולה בכנסת שלהם בהר גריזים 
כמו שכתוב בתורה ונתת את-הברכה 
על-הר גריזים והם אומרים כי הוא בית 
המקדש| ומעלים עולה ביום פסח 
ובימים טובים על המזבח שבנו בהר גריזים מהאבנים שהקימו בני ישראל 
כשעברו הירדן. והם אומרים כי הם 
משבט אפרים| וביניהם קבר יוסף  הצדיק בן יעקב אבינו עליו השלום 
שנאמר ואת עצמות יוסף אשר העלו 
בני ישראל ממצרים קברו בשכם. ואין 
להם שלש אותיות ה׳ וח׳ וע׳. ה׳ מן אברהם אבינו ואין להם הוד. ח׳ מן יצחק אבינו ואין להם חסד. ע׳ מן יעקב אבינו ואין להם ענוה| ובמקום אלו 
האותיות משימין א׳ ובזה הדבר נכרים  
שאינם מזרע ישראל כי הם יודעים תורת משה חוץ מאלו שלש אותיות ושומרים 
עצמם מטומאת מת ועצם וחלל וקבר 
והבגדים שלובשים בכל-יום מסירים 
מעליהם בשעת לכתם לבית הכנסת 
שלהם ורוחצים גופם במים ולובשים 
בגדים אחרים וכן מנהגם בכל-יום
  ובהר גריזים מעיינות ופרדסים 
 והר עיבל יבש 
כאבנים וסלעים
  וביניהם בעמק עיר שכם. 
 ומשם ארבע פרסאות להר הגלבוע וקוראין להם אדום מונטו גלבוי. 
והיא ארץ יבשה מאד.
 
 ומשם חמשה 
פרסאות לעמק אילון וקוראין אותו אדום וואל דלונא.
 
 ומשם פרסה אחת לגראן דוד היא עיר גבעון הגדולה ואין שם 
יהודים.
 
 
 ומשם שלש פרסאות (להר 
המוריה) לירושלם היא עיר קטנה ובצורה 
תחת שלשה חומות ובה אנשים הרבה 
יעקובין וארמים ויונים וגורגיין ופרנקוש 
מכל לשונות הגוים ויש שם בית הצביעה  
שקונין אותו היהודים בכל-שנה מהמלך 
שלא יעשה שום אדם צביעה בירושלם 
כי אם היהודים לבדם והם מאתים 
יהודים דרים תחת מגדל דוד בפאת 
המדינה| ובחומות שבמגדל דוד הבנין 
הראשון של יסוד כמו עשר אמות מבנין 
הקדמונים שבנו אבותינו והשאר בנין 
ישמעאלים ואין בכל-העיר בנין חזק יותר 
ממגדל דוד
 
ושם שתי בתים אשפיטלי 
ויוצאים ממנו ארבע מאות פרשים ושם 
ינוחו כל-החולים הבאים שם ונותנין להם 
כל ספוקם בחיותם ובמותם ובבית שני 
שעשה שלמה המלך ושם חונים בשפיתלי 
ויוצאים ממנו ארבע מאות פרשים בכל- 
יום למלחמה חוץ מן הפרשים הבאים 
מארץ פרנקוש ומארץ אדום ונודרים על 
עצמם ויעמדו ימים או שנים עד מלאת 
נדרם.
 
 ושם הבמה הגדולה שקורין שפולקרי 
קבר אותו האיש שהולכין כל התועים*)  
אליו 
 
ויש בירושלם ארבעה שערים שער 
הקורים שער אברם ושער דוד ושער ציון 
ושער יהושפט לפני בית המקדש שהיה 
בימי קדם.
 
 ושם טמפלו דומינו והוא 
היה מקום המקדש ובנה עליו עמר בן אל כטאב כיפה גדולה ויפה עד מאד ואין 
מכניסים שם גוים שום צלם ולא שום 
תמונה אלא שבאים להתפלל תפלתם| 
 
 
ולפני אותו מקום כותל מערבי אחד 
מהכותלים שהיו במקדש בקדש הקדשים 
וקוראין אותו שער הרחמים ולשם באים 
כל-היהודים להתפלל לפני הכותל 
בעזרה.
 
 ושם בירושלים בבית שהיה 
לשלמה ארוות הסוסים אשר בנה שלמה 
בנין חזק מאד מאבנים גדולות ולא 
נראה כבנין ההוא בכל הארץ
 
 ושם נראה 
עד היום הזה הבריכה שהיו שוחטין בה 
את זבחיהם וכל-היהודים שם כותבים 
שמם על הכותל
  ויצא אדם משער יהושפט (ושם מדבר העמים) ושם מצבת  יד אבשלום  וקבר עוזיה המלך   
 ושם מעין 
גדול מי השילוח בנחל קדרון ועל המעין 
בנין גדול מימי אבתינו ולא ימצא שם 
אלא מים מעטים ואנשי ירושלם רובם 
שותים מימי המטר שיש להם גבים 
בבתיהם
 
 ועולים מעמק יהושפט אל הר הזתים כי אין בין ירושלם והר הזתים 
אלא העמק בלבד
 
 ומהר הזתים רואים ים 
סדום ומים סדום לנציב מלח שהיא 
היתה אשתו של לוט שתי פרסאות והצאן 
לוחכות ממנה ואחר כך חוזרת וצומחת 
כבראשונה.
  וכל ארץ הככר ונחל השטים על הר נבו  
| ולפני ירושלם הר ציון ואין בנין בהר ציון כי אם במה 
אחת לנוצרים*). 
 
ולפני ירושלם כמו שלשה בתים של קברי ישראל שהיו 
קוברין מיתיהם בימים ההם. וקבר יש 
בו תאריך אבל בני אדום הורסין מן 
הקברים ובונים מהם בתיהם מן האבנים.
 
 
וסביב ירושלם הרים גדולים ובהר ציון  קברי בית דוד וקברי המלכים אשר קמו 
אחריו ואינו נכר המקום כי היום חמש 
עשרה שנה נפל כותל אחד מהבמה אשר 
בהר ציון וצוה הפטריארקה אל הכומר 
לבנות הבמה ההיא ואמר לו קח את- 
האבנים מחומת ציון הקדמוני ובנה בהם 
הבמה והוא עשה כן שכר פועלים בשכר 
ידוע כמו עשרים אנשים והיו מוציאין 
את האבנים מיסוד חומת ציון ובין 
האנשים ההם היו שני אנשים אוהבים 
בעלי ברית ויום אחד עשה לחברו משתה 
ואחר אכילתן באו אל המלאכה אמר 
להם הממונה מדוע אחרתם לבא ענו 
מה יש לו בשעה שילכו חברנו לסעוד 
נעשה אנחנו מלאכתנו והם היו מוציאין 
את האבנים והקימו אבל ומצאו פי 
המערה ואמר אחד לחברו נכנס ונראה 
אם יש ממון הלכו במבוא המערה עד 
שהגיעו אצל ארמון אחד גדול בנוי על 
עמודי שיש מצופה בכסף וזהב ולפניו  
שולחן ושרביט הזהב ועטרת זהב והוא 
קבר דוד מלך ישראל ולשמאלו שלמה 
כמו כן וכן קברי כל-המלכים הקבורים 
שם ממלכי יהודה ושם ארגזות סגורות 
שאין אדם יודע מה בתוכם ורצו שני 
אלו האנשים ליכנס בארמון והנה רוח 
סערה מפי המערה והכה אותם ונפלו 
לארץ כמתים ושכבו שמה לארץ עד 
הערב והנה רוח אחר בא וצועק כקול 
אדם קומו צאו מן המקום הזה ויצאו 
דחופים משם האנשים מבוהלים והלכו 
אל הפטריאראקה והגידו לו כל הדברים 
ושלח הפטריארקה להביא לפניו רבי אברהם חסיד הפרוש אל קושטניטני 
שהיה מאבלי ירושלם וספר אליו 
הדברים על פי שני האנשים האלו שבאו 
משם וענה לו רבי אברהם ואמר לו 
כי קברי בית דוד למלכי בית יהודה הם 
ולמחר שלחו בשביל שני האנשים ומצאו 
אותם כל אחד ואחד מושכב על מטתו  
ופחדו ואמרו לא נכנס שם כי אין חפץ 
ה׳ להראות אותו לשום אדם וצוה הפטריארקה לסתום אותו מקום 
ולהעלימו מבני אדם עד היום הזה ורבי אברהם החסיד הזה ספר לי כל-אלו 
הדברים. 
 
 ומשם שתי פרסאות לבית לחם יהודה הנקראת בית לחם  
 וקרוב 
לבית לחם כחצי מיל מצבת קבורת רחל  
על אם הדרך והמצבה עשויה מאחת 
עשרה אבנים למנין בני יעקב ועליה 
כופה בנויה על ארבע עמודים וכל 
היהודים העוברים חותמים שמם על 
אבני המצבה. 
 
 ובבית לחם שנים עשר צבעים יהודים והיא ארץ נחלי מים 
בורות ומעינות. 
 
 ומשם שש פרסאות 
לחברון אבל מדינת חברון היתה בהר 
והיא חרבה היום הזה ובעמק השדה 
בשדה המכפלה שם העיר 
 
 ושם הבמה 
הגדולה שקורין שנט אברהם והיא היתה 
כנסת יהודים בימי ישמעאלים ועשו שם  
הגוים ששה קברים על שם אברהם 
ושרה יצחק ורבקה יעקב ולאה. ואומרים 
לתועים*) שהם קברי האבות ונותנין שם 
ממון. אבל אם יבא יהודי שיתן שכר 
לשוער של מערה יפתח לו פתח ברזל 
שהיה עשוי מימי אבותינו עליהם השלום 
וירד אדם למטה בנר דלוק בידו במערה 
אחת ולא ימצא שם כלום וגם בשנייה 
עד שיבא אל השלישית והנה שם ששה 
קברים קבר אברהם יצחק ויעקב ושרה 
ורבקה ולאה זה כנגד זה וכלם חתומים 
אותיות חקוקות על קבריהם על קבר 
אברהם חקוק זה קבר אברהם אבינו 
עליו השלום ועל קבר יצחק כמו כן ועל 
כל הקברים גם כן וכן לכלם. ובמערה 
מדליקין שם עששית אחת דולקת ביום 
ובלילה על הקברים ושם חביות מלאות 
עצמות מישראל שהיו מביאים שם 
מיתיהם בית ישראל כל אחד ואחד 
עצמות אבותיו ומניחם שם עד היום  
הזה 
 
 ובקצה שדה המכפלה ביתו של אברהם אבינו עליו השלום ומעין לפני 
הבית ואין מניחין שם לעשות בית מפני 
כבוד אברהם. 
 
 ומשם חמשה פרסאות 
לבית גברין והיא  מרשה ואין שם אלא 
שלשה יהודים. 
 
 ומשם חמשה פרסאות 
לטורון דו לוש גבללריש*) היא  שונם ויש 
בה שלש מאות יהודים. 
 
ומשם שלשה 
פרסאות לשנט שמואל דשילה היא שילה הקרובה לירושלם שני פרסאות 
וכשלקחו בני אדום את רמלה היא רמה 
מיד בני ישמעאל מצאו קברו של שמואל הרמתי אצל כנסת היהודים והוציאוהו 
בני אדום מקברו והוליכוהו לשילה ובנו 
עליו במה גדולה וקראו אותו שנט שמואל דשילה עד היום הזה. 
 
 ומשם 
שלשה פרסאות (להר מוריה) לפשיפוה היא גבעת שאול ואין בה יהודים והיא גבע בנימן. 
 
 ומשם שלשה פרסאות 
לבית נובי היא נוב עיר הכהנים 
 
 ובאמצע  
הדרך שני הסלעים של יהונתן שם האחד בוצן ושם השני סנה ושם שני יהודים צבעים. 
 
 ומשם שלש פרסאות לרמש היא הרמה ושם מבנין החומות מימי 
אבותינו כי כך מצאנו כתוב על האבנים 
ושם כמו שלשה יהודים והיא היתה עיר 
גדולה מאד ושם בית הקברות גדול 
לישראל מהלך שני מילין. 
 
 ומשם 
חמשה פרסאות לגאפה היא יפו אשר 
על-שפת הים ושם יהודי אחד צבע. 
 
 ומשם 
שלש פרסאות לאיבלין היא יבנה ועדין 
נראה מקום המדרש ואין בה יהודים עד 
הנה גבול אפרים.
 
 ומשם שתי פרסאות 
לפלמיס היא אשדוד אשר לפלשתים 
החרבה ואין בה יהודים.
 
 ומשם שני 
פרסאות לאשקלונה היא אשקלון החדשה שבנה עזרא הכהן ז״ל על-שפת 
הים והיו קורין אותה מתחלה בניברה 
והיא רחוקה מאשקלון הקדומה החרבה 
ארבע פרסאות והיא עיר גדולה מאוד  
ויפה ובאים אליה מכל מקום לסחורה 
כי היא יושבת בקצה גבול מצרים ובה 
כמו מאתים יהודים רבנים ובראשם רבי צמח ורבי אהרן ורבי שלמה ושם כמו 
ארבעים קראין ושם כותיים כמו שלש 
מאות ושם בתוך העיר בור שקוראין לו ביר אברהים אל כליל  אשר חפר בימי 
פלשתים.
  ומשם לסגורש*) היא לוד.  
 
ומשם יום וחצי לזריין**) היא יזרעאל ושם 
מעין אחד גדול ובה יהודי אחד צבע.
 
 
ומשם ששה פרסאות לשיפוריה היא צפורי ושם קברו של רבינו הקדוש ורבי חייא שעלה מבבל ויונה בן אמתי הנביא 
והם קבורים בהר ויש שם קברים הרבה. 
 
 
ומשם חמש פרסאות לטיבריה היושבת 
על הירדן הנקרא ים כנרת 
 
 ושם נופל 
הירדן (ושופך ים המלח אל ארץ הככר) 
והוא המקום הנקרא אשדות הפסגה 
ויוצא ונופל בים סדום הוא ים המלח.
 
 
 
ובטבריה כמו חמשים יהודים ובראשם רבי אברהם החוזה ורבי מוכתר ורבי יצחק 
ושם מים חמין נובעים מתחת הארץ 
וקורואין להם חמי טבריה ושם כנסת כלב בן יפונה  בקרוב ושם מקום קברי 
ישראל ושם קברו של רבן יוחנן בן זכאי 
ורבי יהונתן בן לוי הכל בגליל התחתון. 
 
 
ומשם שני ימים*) לטימין היא תמנתה 
ושם קבר שמואל הצדיק והרבה 
מישראל.
  ומשם יום לעשת היא גוש חלב ושם כמו עשרים יהודים. 
 ומשם 
שש פרסאות למרן היא מרון 
 
 ושם מערה אחת קרוב משם ושם קבריהלל ושמאי  ושם עשרים קברים מתלמידיהם 
ושם קבר רבי בנימן בר יפת ו רבי יהודה בן בתירה .
 
 ומשם שש פרסאות 
לעלמהושם חמשים יהודים ובית הקברות גדול לישראל.
 
 ומשם חצי יום 
לקאדיס היא קדש נפתלי על-שפת הירדן ושם קבר רבי אלעזר בן ערך  ורבי אלעזר בן עזריה ו חוני המעגל  ורבי שמעון בן גמליאל ורבי יוסי הגלילי ושם קבר ברק בן אבינועם  ואין בה יהודים 
 
ומשם יום 
לבלינוס היא דן ושם מערה אחת ומשם 
 יוצא הירדן עד דרך שלשה מילין מתחבר 
אליו נחל ארנון היורד מגבול מואב 
ולפני המערה נכר מקום המזבח של 
פסל מיכה שהיו עובדים בני דן בימים 
ההם ושם מקום המזבח של ירבעם בן נבט שהיה שם עגל הזהב ועד הנה גבול 
ישראל מצד הים האחרון. 
 
 
ומשם שני 
ימים עד דמשק העיר הגדולה היא 
תחלת ממשלת נור אל דין מלך תוגרמים הנקראים טורקוש והיא עיר 
גדולה ויפה עד מאד ומוקפת חומה 
והיא ארץ גנות ופרדסים מהלך חמשה 
עשר מילין מכל-צד לא נראה מדינת 
פירות בכל-הארץ כמוה
 
 ויורדים אליה 
מהר חרמון אמנה ופרפר כי היא יושבת 
תחת חרמון אמנה יורד בתוך העיר 
והולכים המים על ידי גשרים על-כל-בתי  
הגדולים ובחוצות ובשוקים והיא ארץ 
סחורה לכל הארצות. ופרפר הולך בין 
הגנות והפרדסים חוץ לעיר ומשקין ממנו 
כל הגנות והפרדסים שלהם 
 
ושם כניסה 
אחת לישמעאלים הנקראת גומאע דמשק 
אין כבנין ההוא בכל-הארץ ואומרים כי 
היא היתה ארמונת בן הדד ושם עשוי 
במלאכת החרטומים כותל של זכוכית 
ועשו בו חורין כמנין ימות החמה ויכנס 
שמה השמש בכל-אחד ואחד מהן ויורד 
בו על מדרגות שנים עשר כנגד שעות 
היום ובני אדם מכירים בו שעות היום 
 
 
ובין הארמון בתים בנוים בזהב ובכסף 
(והוא גדול כמו גגית (אחת) ויכולין ליכנס 
בתוכם לרחוץ כמו שלשה אנשים ושם 
תלוי בתוך הארמון צלע אחת מענק 
אחד ארכו תשע זרתות ורחבו שתי 
זרתות והוא היה מלך ענק מן הקדמונים 
ושמו המלך אבכמז שכך מצאו חקוק 
על אבן אחת על קברו ובה כתוב שמלך  
בכל-העולם 
 
ויש בה כמו שלשת אלפים 
מישראל וביניהם תלמידי חכמים ועשירים ושם ראשי ישיבה של ארץ ישראל ושמו רבי עזרא ואחיו שר שלום אב בית דין ורבי יוסף החמשי בישיבה 
ורבי מצליח ראש הסדר הדרשן ורבי מאיר פאר החכמים ורבי יוסף אבן פלאת סוד הישיבה ורבי הימן הפרנס 
ורבי צדוק הרופא ושם מן הקראין כמו 
מאתים ומן הכותים כמו ארבע מאות 
וביניהם שלום ואין מתחתנים אלו עם 
אלו |
 
 
 ומשם מהלך יום לגלעד היא גלעד ושם מישראל כמו ששים ובראשם רבי צדוק והיא רחבת ידים נחלי מים 
וגנות ופרדסים.
 
 ומשם חצי יום 
לסלכאת היא עיר סלכה.
 
 ומשם לבעל ביק חצי יום והיא בעלת בבקעת הלבנון 
אשר בנה שלמה לבת פרעה ובנין 
הארמן מאבנים גדולות אורך האבן 
עשרים זרתות ורחבה שתים עשרה  
זרתות ואין בין אבן ואבן כלום ואומרים 
בני אדם שלא נעשה בנין זה אלא על 
ידי אשמדאי 
 
 ובראש המדינה מעין גדול 
יוצא והולך באמצע המדינה כמו נהר 
גדול ועליו ריחים וגנות ופרדסים בתוך 
המדינה 
 
 וגם תדמור במדבר אשר בנה שלמה כמו זה בנין אבנים גדולות והעיר תדמור מוקפת חומה והיא במדבר 
רחוקה מן היישוב ומבעלת הנזכרת 
ארבעת ימים וכאלפים יהודים בתדמור 
גבורי מלחמה ונלחמים עם בני אדום 
ועם בני ערב שהם תחת ממשלת נור אלדין ועוזרים לשכיניהם הישמעאלים 
ובראשם רבי יצחק היוני ורבי נתן ורבי עוזיאל ז״ל.
 
 ומשם לקריתין מהלך חצי 
יום והיא קריתים ואין בה יהודים אלא אחד צבע.
 
 ומשם דרך יום לחמה והיא חמת היושבת על נהר יבוק תחת הר הלבנון ובימים ההם בא רעש גדול בעיר 
ומתו (ביום אחד) חמשה עשר אלף  
אנשים ביום אחד ולא נשארו כי אם 
שבעים איש ובראשם רבי עולה הכהן 
ושיך אבו אל גאלב ומוכתר.
 
 ומשם חצי 
יום לשיהא*) היא חצור.
 
 ומשם שלשה 
פרסאות ללמדין.
 ומשם מהלך שני 
ימים לחלב היא ארם צובה והיא עיר 
מלוכה למלך נור אלדין ובתוך העיר 
ארמונו מוקף חומה גדולה מאד ואין בה 
מעין ולא נהר אלא מימי המטר הם 
שותים וכל אדם יש לו בור בביתו שקורין אלגוב ובה כמו אלף וחמש 
מאות מישראל ובראשם רבי משה אלקושטנדיני ורבי ישראל ורבי שת.
 
 
 
ומשם שני ימים לבאליץ היא פתורה 
על נהר פרת ועד היום הזה שם מגדל בלעם בן בעור שם רשעים ירקב שבנה 
על ענין שעות היום ושם כמו מנין 
יהודים.
 
 ומשם חצי יום לקלע גבר היא סלע מדברה והיא נשארה לבני ערב 
בשעה שלקחו התוגרמים ארצם  
והבריחום אל המדברות ושם כמו אלפים 
יהודים ובראשם רבי צדקיה ורבי חייא 
ורבי שלמה.
 
 ומשם יום לרקיא והיא  כלנה 
בתחלת ארץ שנער החולקת בין מלכות 
התוגרמים וארץ שנער ובה כמו שבע 
מאות יהודים ובראשם רבי זכאי ורבי נדיב והוא סגיא נהור ורבי יוסף ושם כנסת מבנין עזרא הסופר בעלותו מבבל 
לירושלם.
 
 ומשם שני ימים לחרן הקדמונה ובה כמו עשרים יהודים ושם כנסת עזרא כמו כן ובאותו מקום שהיה. 
שם ביתו של אברהם אבינו  אין עליו 
בנין וישמעאלים מכבדים אותו מקום 
ובאים שם להתפלל. 
 
ומשם מהלך שני 
ימים ומשם יוצא נהר אל כבור והוא חבור*) והוא הולך לארץ מדי ונופל בנהר*) גוזן ושם כמו מאתים יהודים.
 
 ומשם 
שני ימים לנציבין והיא עיר גדולה ונחלי 
מים ובה כמו אלף יהודים
 
 ומשם שני 
ימים לגזיר בן עמר והוא בתוך נהר  
חדקל לרגלי הרי אררט מהלך ארבעה 
מילין למקום שנחה שם תיבת נח אבל עמר בן אל כטאב לקח את-התיבה מעל 
ראש שני ההרים ועשה אותה כנסת 
לישמעאלים. ובקרוב התיבה כנסת עזרא הסופר עד היום הזה וביום תשעה 
[באב] באים יהודים מן המדינה להתפלל שם 
ובאותה מדינה של גזירה עמר בן אל כטאב כמו ארבעת אלפים יהודים ובראשם רבי מובחר ורבי יוסף ורבי חייא 
 
 
 ומשם שני 
ימים לאל-מוצל היא אשור הגדולה ושם כמו 
שבעת אלפים יהודים ובראשם רבי זכאי הנשיא מזרע דוד המלך ורבי יוסף המכונה ברהן אל פלך והוא חוזה למלך זין אל דין אחיו של נור אל דין מלך דמשק 
 
 
והיא תחלת ארץ פרס היא עיר גדולה 
מאד מימי קדם והיא יושבת על נהר חדקל ובינה ובין נינוה הגשר לבד והיא 
חרבה אבל יש שם כפרים וכרכים רבים 
 
 
ומנינוה מהלך פרסה עד עיר ארבאל  
והעיר נינוה על-שפת חדקל
 
 ובמדינת 
אשור כנסת עובדיה  וכנסת יונה בן אמתי  וכנסת נחום האלקושי .
 
 ומשם 
מהלך שלשה ימים לרחבה היא רחובות 
אשר על-שפת נהר פרת ובה כמו אלפים 
יהודים ובראשם רבי חזקיה רבי אהוד 
ורבי יצחק והיא עיר מוקפת חומה ויפה 
עד מאד וגדולה ובצורה וסביבותיה גנות 
ופרדסים.
 
 
 ומשם מהלך יום לקרקסיא היא כרכמיש על-שפת נהר פרת ובה כמו 
חמש מאות יהודים ובראשם רבי יצחק 
ורבי אלחנן.
 
 ומשם שני ימים לאל יובר היא פום בדיתא אשר בנהרדעא 
ושם כמו אלפים יהודים וביניהם 
תלמידי חכמים ובראשם חן הרב ורבי משה ורבי אליקים ושם קבר רב יהודה  
ורבי שמואל ולפני כל-אחד ואחד בית 
כניסתו אשר בנו הם לפני מותם ושם קברו של רבי בסתנאי  הנשיא ראש הגולה ורבי נתן ורבי נחמן בר פפא 
 
  
ומשם חמשה ימים לחרדה ושם כמו 
חמשה עשר אלף יהודים ובראשם רבי זקן ורבי יוסף ורבי נתנאל.
 
ומשם שני 
ימים לעוקברה היא המדינה אשר בנה יכניה מלך יהודה ובה כמו עשרת 
אלפים יהודים ובראשם רבי יהושע ורבי נתן 
 
 
 ומשם שני ימים לבגדאד היא העיר 
הגדולה ראש ממשלת כליפת אמיר אל מומנין אל עבאסי ממשפחת הנביא שלהם והוא הממונה על דת הישמעאלים 
עליהם כמו הפפא על הנוצרים וכל מלכי ישמעאל מודים לו והוא עליהם כמו הפפא אצל הנוצרים 
 
 ויש לו 
ארמון בתוך בגדאד מהלך שלשה מילין 
ובתוך הארמון יער גדול מכל מיני 
אילני העולם בין עושי פרי ובין שאינן 
עושין פרי ושם כל מיני חיות ובתוך 
היער מקוה מים באים מנהר חדקל 
ובשעה שירצה לטייל עצמו בו ולשמוח 
ולשתות צדים לו עופות וחיות ודגים ובא 
לארמונו עם יועציו ושריו ושם המלך הגדול אל עבאסי (אחמד) והוא אוהב 
ישראל מאד ולפניו משרתים רבים 
מישראל והוא יודע בכל-הלשונות ובקי 
בתורת משה וקורא וכותב בלשון הקדש 
ואינו רוצה ליהנות אלא מיגיע כפיו 
ועושה מחצלאות וחותם חותמו בהן 
ומוכרין אותם שריו בשוק וקונים אותם 
גדולי הארץ ומדמיהן הוא אוכל ושותה 
והוא איש טוב ובעל אמונה ודובר שלום 
לכל הבריות ואינן יכולים בני ישמעאל 
לראותו והתועים הבאים מארץ מרחק 
ללכת למיקה בארץ אלימן מבקשים 
ללכת לפניו ואומרים לו מהארמון 
אדונינו אור הישמעאלים וזהר תורתנו 
הראנו זיו פניך ואינו חושש לדבריהם 
ובאים שריו ועבדיו המשרתים אותו 
ואומרים אדונינו פרוש שלומך על 
האנשים הבאים מארץ מרחק המתאוים 
לחסות בצל נעימותיך ובאותה שעה 
ירים ומניח כנף בגדו מן החלון ובאים  
התועים ונושקים אותו ואומר להם שר אחד לכו לשלום כי כבר רצה ונתן לכם 
שלום אדונינו אור הישמעאלים והוא 
בעיניהם כמו הנביא שלהם והולכים 
לבתיהם שמחים על פי הדבור שדבר 
להם השר שנתן להם שלום ונושקים 
בבגדו כל-אחיו וכל-משפחתו וכל-אחד 
ואחד יש לו ארמון בתוך ארמונו אבל 
כלם אסורים בשלשלאות של ברזל ועל- 
כל-בית ובית שומרים שלא יקומו על 
המלך הגדול כי פעם אחת קמו עליו 
אחיו והמליכו אחד מהם ונגזרה גזרה 
על-כל-בני משפחתו שיהיו אסורים 
בשלשלאות של ברזל שלא יקומו על 
המלך הגדול וכל-אחד ואחד יושב 
בארמונו בכבוד גדול ולהם כפרים 
ומדינות ומביאים להם המס פקידיהם 
והם אוכלים ושותים ושמחים כל ימי 
חייהם ובארמון המלך הגדול בניינים 
גדולים ועמודי כסף וזהב ומחבואות וכל  
אבן יקרה
 
 ואינו יוצא מארמונו אלא 
פעם אחת בשנה בחג שקורין אותו 
רמאדאן באים מארץ רחוקה באותו 
היום לראות פניו והוא רוכב על-הפרדה 
ולובש בגדי מלכות עשוים מזהב ומכסף 
ועל ראשו מצנפת ועליה אבנים יקרות 
שאין להם שעור לשווים ועל המצנפת 
סודר שחור בשביל צניעות העולם 
כלומר תראו כל-הכבוד הזה חשך 
יגשש אותו ביום המיתה ובאים עמו כל 
קציני ישמעאלים מלובשים בגדים נאים 
ורוכבים על סוסים שרי ערב ושרי מדי 
ופרס ושרי ארץ טובות מערב מהלך 
שלשה חדשים והולך מארמונו ועד בית התפלה שהיא בשער בוצרה והיא בית 
התפלה הגדולה ההולכים כלם מלובשים 
בגדי משי וארגמן האנשים והנשים 
ותמצא בכל החוצות ובשווקים כל מיני 
זמרה מרננים ומרקדים לפני המלך 
הגדול הנקרא כליפה ונותנים לו שלום  
בקול גדול ואומרים לו שלום עליך 
אדונינו המלך והוא מנשק בבגדו ורומז 
להם שלום בבגדו בתפישת יד והולך עד 
חצר התפלה ועולה במגדל עץ ודורש 
להם תורתם ויקומו חכמי ישמעאלים 
ומתפללין עליו ומשבחין אותו על רוב 
גדולתו וחסידותו ועונין הכל אמן ואחר 
כך הוא מברך אותם ומביאין לפניו גמל 
ושוחט אותו וזהו פסחם. ונותן לשרים 
והם משגרים ממנו לטעום משחיטת יד 
המלך הקדוש שלהם והם שמחים בדבר 
ואחר כך יוצא מבית התפלה והולך על- שפת נהר חדקל לבדו עד ארמונו 
וגדולי ישמעאלים הולכים באניות בנהר 
כנגדו עד שיכנס בארמונו ולא ישוב 
בדרך אשר בא בו ובאותו הדרך שעל 
שפת הנהר שומרין אותו כל השנה שלא 
יעבור משם שום אדם במקום מדרך כף 
רגליו ואינו יוצא מהארמון יותר בכל 
השנה והוא איש טהור וחסיד 
 
ועשה  
ארמון מעבר לנהר על-שפת זרוע פרת. 
שהוא מצד האחד של העיר ובנה בו 
בתים גדולים ושוקים ופונדקאות לעניים 
החולים הבאים להתרפאות שם ושם 
כמו ששים חנויות מרופאים וכלם יש 
להם בשמים וכל-צרכם מבית המלך 
וכל-חולה שיבא שם יתפרנס מממון 
המלך עד שיתרפא
 
 ושם ארמון גדול 
שקורין אותו דאר אל מראפתאן*) והוא 
ארמון שאוסרים בו כל המשוגעים 
הנמצאים בקיץ ואוסרין כל אחד ואחד 
מהם בכבלי ברזל עד שחוזרין לדעתם 
מניחין אותם וכל אחד ואחד הולך 
לביתו כי בכל-חדש וחדש בודקין אותם 
פקידי המלך אם חוזרין לדעתם מתירין 
אותם והולכים לדרכם וכל זה עושה 
המלך לצדקה לכל הבאים לעיר בגדאד 
בין חולים בין משוגעים והמלך איש 
חסיד וכונתו לטובה בזה הענין | ויש 
שם בבגדאד כמו אלף יהודים והם  
יושבים בשלוה ובהשקט ובכבוד גדול 
תחת יד המלך הגדול וביניהם חכמים 
גדולים וראשי ישיבות מתעסקים בתורת 
משה ושם בעיר עשר ישיבות וראש הישיבה הגדולה הרב רבי שמואל בן עלי ראש ישיבת גאון יעקב  סגן הלוים ראש השנייה| ורבי דניאל ראש הישיבה השלישית ורבי אלעזר החבר ראש הישיבה הרביעית ורבי אלעזר בן צמח ראש הסדר והוא מיוחס עד שמואל הנביא 
עליו השלום והוא ואחיו יודעים לנגן 
הזמירות כמו שהיו המשוררים נוגנים 
בזמן שבית המקדש קיים והוא ראש 
הישיבה החמישית| ורבי חסדיה פאר החברים ראש הישיבה הששית. ורבי חגי הנשיא ראש השביעית ורבי עזרא ראש הישיבה השמינית| ורבי אברהם הנקרא אבו טאהר ראש הישיבה התשיעית ורבי זכאי בן בסתנאי בעל הסיום ראש הישיבה העשירית הם הנקראים  
בטלנים שאין מתעסקים בדבר אחר 
אלא בצרכי צבור ובכל ימי השבוע הם 
דנין לכל אנשי הארץ היהודים חוץ מיום 
שני שבאים כלם לפני הרב שמואל ראש ישיבת גאון יעקב ועומד עם העשרה 
בטלנין ראשי הישיבות לדון לכל הבאים 
אליהם ובראשם של כלם רבי דניאל בן חסדאי הנקרא ראש גלות וגם*) אדונינו 
ויש לו ספר היחס עד דוד המלך 
וקוראים אותו היהודים אדונינו ראש 
הגולה וישמעאלים קוראין אותו סיידנא בן דוד ויש לו שררה גדולה על כל- 
קהלות ישראל תחת יד אמיר אל מומנין 
אדון הישמעאלים כי כן צוה לזרעו**) ועשה 
לו חותם על כל קהלות ישראל הדרים 
תחת יד תורתו וכך צוה לכל בר אינש 
ישמעאלים ויהודים או מכל אומה שבכל 
מלכותו שיקום לפניו ויתן-לו שלום וכל 
מי שלא יקום מפניו מלקין אותו מאה 
מכות והולכים עמו פרשים מן הגוים 
  
ומן היהודים בכל יום שהוא הולך לראות 
פני המלך הגדול ומכריזין לפניו עשו 
דך לאדונינו בן דוד כראוי לו אומרים 
כלשונם אעמלוא טריק לסאידנא בן דאוד והוא רוכב על סוס ומלובש בגדי 
משי ורקמה ומצנפת גדול על ראשו ועל 
המצנפת סודר לבן גדול ועל הסודר 
רביד 
 
וכל קהלות ארץ שנער ופרס 
וכרסאן ושבא היא אלימן ודיאר ביך 
וכל ארץ ארם נהרים וארץ קוט 
היושבים בהרי אררט וארץ אלניה היא 
הארץ המוקפת הרים ואין להם יציאה 
אלא שערי ברזל שעשה אלכסנדרוס  
ושם האומה הנקראת אלאן וארץ סיכביא*) וכל ארץ התוגרמים עד הרי אסנה וארץ גרגיין**) עד נהר גיחון והם 
הגרגשים והם בדת הנוצרים ועד שערי 
המדינות וארצות טובות ועד ארץ הודו ראש הגולה נותן להם רשות בכל 
הקהלות האלו לשום על כל-קהל וקהל  
רב וחזן כי הם באים אליו לקחת 
הסמיכה ורשות ומביאים לפניו דורונות 
ומתנות מאפסי ארץ| ויש לו פונדקאות 
וגנות ופרדסים בבבל ונחלות רבות מאד 
מנחלת אבותיו ואין אדם רשאי לגזול 
ממנו כלום ויש לו פונדקאות של יהודים 
ובשוקים ובסוחרי הארץ מס ידוע בכל 
שנה ושנה חוץ ממה שמביאים מארץ 
מרחק והאיש עשיר גדול וחכם בפסוק 
ובתלמוד ואוכלין על שולחנו רבים 
מישראל בכל יום. אבל העת 
שמקיימים ראש הגולה הוא מוציא ממון 
גדול על המלך ועל השרים ועל הסגנים 
ביום שעושה לו המלך הסמיכה על 
השררה ומרכיבים אותו במרכבת המשנה אשר למלך ומביאים אותו מבית 
המלך הגדול לביתו בתופים ובמחולות 
והוא עושה הסמיכה לאנשי הישיבה. 
 
 
והיהודים שבמדינה בה תלמידי חכמים 
ועשירים גדולים ובעיר בגדאד שמנה  
ועשרים בתי כניסיות ליהודים בין בגדאד 
ובין אל כרך אשר מעבר  חדקל כי 
הנהר חולק את המדינה וכניסה גדולה 
של ראש הגולה מבנין עמודי שיש מכל 
מיני צבעים מצופים בזהב ובכסף 
ובעמודים אותיות של זהב בפסוקי תלים 
ושם לפני הארון מדרגות מאבני שיש 
כמו עשרה ובמדרגה העליונה ראש 
הגולה עם נשיאי בית דוד|
 
 ומדינת בגדאד עיר שלשה מילין גדולה בהקפת 
העיר והיא ארץ תמרים וגנות ופרדסים 
שאין כמותם בכל ארץ שנער ובאים 
אליה בסחורה מכל הארצות ובה אנשים 
חכמים פילוסופין בכל חכמה חרטומים 
יודעים בכל מיני כשוף |
 
 
 ומשם לגהיאגן 
שני ימים והיא רסן העיר הגדולה ובה 
כמו חמשה אלפים מישראל ובתוכה 
כנסת גדולה ושם קבור* בבית סמוך 
לכנסת ותחת קברו מערה קבורים בה 
שנים עשר מתלמידיו| 
 
ומשם יום  
לבבל היא בבל הקדמונה החרבה והיא 
מהלך שלשים מילין ברחובותיה עדין ארמון נבוכדצר  שם חרב ויראים בני 
אדם ליכנס בו מפני הנחשים והעקרבים 
שיש בתוכו|
 
 וקרוב משם עשרים מיל 
יושבים עשרים אלפים מישראל מתפללין 
בכנסיות ועליית דניאל  עליו השלום היא 
הקדומה שבנה דניאל והיא בנויה אבני 
גזית ולבנים ובית הכנסת וארמון 
נבוכדנצר אתון גורא יקידתא אשר 
הושלכו שם חנניה מישאל ועזריה והוא 
עמק ידוע לכל|
 
 ומשם לחילה חמשה 
מילין ושם כמו עשרה אלפים מישראל 
ובה ארבע בתי כנסיות אחת של רבי מאיר והוא קבור לפניה ורב זעירי בר חמא ורב מאירי ומתפללין שם בכל-יום 
יהודים.
 
 ומשם ארבע מילין למגדל שבנו דור הפלגה והוא בנוי מלבנים 
הנקראים אלאגור*) אורך יסודו כשני מילין 
וברחבו מאתים וארבעים אמה וארכו  
כמו מאה קנים ובין עשרה ועשרה אמות 
דרכים שם ובהם עולים בעגול ומסבבין 
עד למעלה ורואים ממנה מהלך עשרים 
מיל כי הארץ רחבת ידים ומישור 
ובתוכו נפלה אש מן השמים ובקעה 
אותו עד התהום
 
 
 ומשם חצי יום לנפח 
ושם כמו מאתים יהודים ושם כנסת רבי יצחק נפחא והוא קבור לפניה.
 
 
ומשם שלשה פרסאות לכנסת יחזקאל הנביא עליו השלום  שעל נהר פרת2273 
ובמקום הכנסת כנגדו ששים מגדלים 
ובין כל מגדל ומגדל כנסת ובחצר 
הכנסת התיבה ואחרי הכנסת קברו של יחזקאל בן בויבוזי הכהן ועליו כיפה גדולה 
ובנין יפה עד מאד מבנין יכניה מלך יהודה וחמשה ושלשים אלף יהודים 
שבאו עמו כשהוציא אותו אויל מרודך 
מבית הכלא וזה המקום על נהר כבר 
מצד ומצד אחד נהר| ויכניה וכל-הבאים 
עמו חקוקים בכותל יכניה בראש יחזקאל  
בסוף ואותו המקום עד היום הזה מקדש 
מעט באים מארץ מרחק שם להתפלל 
מראש השנה עד יום הכפורים ועושים 
שם שמחה גדולה וגם ראש הגולה 
וראשי ישיבות באים שם מבגדאד וחונים 
על פני השדה שנים ועשרים מילין 
ובאים שם סוחרים בני ערב ושם יריד 
גדול הנקרא פירא ומוציאין ספר גדול 
מכתיבת יחזקאל הנביא וקורין בו ביום 
הכפורים. ועל קברו של יחזקאל 
עששית דולקת כל היום וכל הלילה מיום 
שהאיר אותה הוא בעצמו וחולפין 
הפתילות ומוסיפין שמן עד היום הזה 
ושם בית גדול של הקדש והוא מלא 
ספרים ומבית ראשון ומבית שני יש שם 
ספרים וכל שאין לו בן יקדיש ספרו 
לשם ומביאין היהודים הבאים להתפלל 
שם מארץ פרס ומדי נדר על עצמם 
אנשי הארץ לכנסת יחזקאל הנביא. 
וגם בני גדולי ישמעאל באים להתפלל  
שם מרוב חבתם מיחזקאל הנביא עליו 
השלום וקורין שמו דר מליחא וכל בני 
ערב באים שם להתפלל
 
 ושם סמוך 
לכנסת כחצי מיל קברי חנניה מישאל ועזריה . ועל כל-קבר וקבר כפה גדולה 
ושעת החירום אין אדם בעולם נוגע 
בקברו*) של יחזקאל עליו השלום לרעה 
לא בישמעאלים ולא ביהודים
 
 
 ומשם 
שלשה מילין לעיר אל קוצונאת ובה כמו 
שלש מאות יהודים ושם קבר רב פפא  
ורב הונא ורבי יוסף סיני ו רב יוסף בר חמא  ולפני כל אחד ואחד כנסת 
ומתפללין שם ישראל בכל-יום 
 
 ומשם 
לעין שפתה שלש פרסאות ושם קבר נחום האלקושי  הנביא עליו השלום. 
 
 
ומשם לכפר לפרס יום ושם קבר רבי חסדאי  ורבי עקיבה ורבי דוסא 
 
| ומשם 
חצי יום לכפר מהמדבר ושם [קבר] רבי דוד 
ורבי יהודה ורבי קובריה ורבי סחורא 
ורבי אבא 
 
| ומשם יום לנהר ליגא ושם  קברו של צדקיהו המלך  עליו השלום 
ועליו כיפה גדולה
 
 ומשם לעיר קופה 
מהלך יום ושם קברו של יכניה המלך  
בנין גדול וכנסת לפניו ושם כמו שבעת 
אלפים יהודים|
 
 ומשם יום וחצי לסוריא היא מתא מחסיא שהיו בה ראשי גליות 
וראשי ישיבות בתחלה ושם [קבר]רב שרירא  
ורבינו האיי בנו ורבינו סעדיה אל פיומי 
ורב שמואל בן חפני הכהן וצפניהו בן כושי בן גדליה הנביא ורבים מראשי 
הגולה נשיאי בית דוד וראשי ישיבות 
שהיו שם בתחלה קודם חרבנה|
 
 ומשם 
שני ימים לשפיתיב ושם כנסת שבנו 
ישראל מעפר ירושלם ומאבניה וקורין 
אותה שפיתיב אשר בנהרדעא.
 
 ומשם 
יום וחצי לאילגבר  היא פום בדיתא 
אשר על-שפת פרת ושם כמו שלשת 
אלפים מישראל ושם כנסת רב ושמואל  
ובית מדרשם ולפניהם קבריהם|
 
 
 ומשם דרך מדבר ארץ שבא הנקראת ארץ  אלימן לצד שנער כנגד הצפון מהלך 
אחד ועשרים יום במדברות ושם חונים 
היהודים הנקראים בני ריכב אנוש*) תימא 
ובתימא ראש הממשלה שלהם ושם רבי חנן הנשיא מושל עליהם והיא עיר 
גדולה 
 
ומהלך ארצם ששה עשרה יום 
בין ההרים הרי צפון ויש להם ערים 
גדולות ובצורות ואין להם עול גוים 
עליהם והולכים לשלול שלל ולבוז בז 
לארץ מרחק עם**) בני ערב שכניהם בעלי 
בריתם והם בני ערב החונים באהליהם 
דרך מדבר ארצם ואין להם בתים 
והולכים לשלול של ולבוז בז בארץ אלימן וכל שכני היהודים מפחדים מהם 
ובהם עובדי אדמה ובעלי מקנה וארצם 
רחבת ידים. ונותנים עשור מכל אשר 
להם לתלמידי חכמים היושבים תמיד 
בבית המדרש ולעניי ישראל ולפרושיהם 
אבלי ציון ואבלי ירושלם אין אוכלים 
בשר ואין שותים יין והם לובשים בגדים  
שחורים והם יושבים במערות או בבתים 
גרועים ומתענין כל ימי חייהם חוץ מן 
השבתות וימים טובים ומבקשים תמיד 
רחמים לפני השם על גלות ישראל 
שירחם עליהם בעבור שמו הגדול וגם [על] 
כל היהודים אנשי ארץ תימא 
 
 וטילמאס 
שיש בה כמו מאה אלף יהודים ושם שלמון הנשיא ואחיו חנן הנשיא והם 
מזרע דוד המלך עליו השלום כי כתב 
היחס יש להם ומשגרים*) שאלות לראש 
הגולה קרועי בגדים ומתענים ארבעים 
יום בשנה על כל היהודים היושבים 
בגלות
 
 ויש שם כמו ארבעים מדינות 
ומאתים כפרים ומאה כרכים וראש 
המדינה תנאים ושם בכל המדינות האלו 
כמו שלש מאות אלף יהודים והיא עיר 
בצורה מאד כי בתוכה זורעים וקוצרים 
והיא מהלך חמשה עשר מילין באורך 
וחמשה עשר ברוחב ושם ארמון הנשיא סלמון  והיא עיר יפה עד מאד ובה גנות  
ופרדסים.
 
 וטילמאס כמו כן היא עיר 
גדולה ובה כמו מאה אלף יהודים והיא 
בצורה מאד יושבת בין שני ההרים 
גבוהים ושם אנשים חכמים ונבונים 
וביניהם עשירים
 
 ומטילמאס לכיבר 
שלשה ימים ואומרים בני אדם שהם 
שבט ראובן וגד וחצי שבט מנשה 
ששבם שלמנאסר מלך אשור והלכו שם 
ובנו הערים האלה גדולות ובצורות 
ונלחמים בכל הממלכות ואין אדם יכול 
ליכנס אליהם שמנה עשר יום הולכים 
במדברות בלא ישוב (ואין ליכנס עליהם) 
וכיבר עיר גדולה מאד ושם כמו חמשים 
אלף מישראל ובה תלמידי חכמים 
ואנשים גבורים עורכי מלחמה עם בני שנער וארץ צפון וארץ אלימן הקרובים 
אליהם שהיא תחלת ארץ הודו 
 
 ומארצם 
דרך חמשה ועשרים יום לנהר ויראה 
אשר בארץ אלימן | ושם כמו שלשת 
אלפים מישראל. 
 
ומשם שבעה ימים  
לנאסט*) ושם כמו עשרה אלפים מישראל 
וביניהם רב נדיין.
 
 ומשם מהלך חמשה 
ימים לבוצרה היושבת על נהר חדקל 
ובה כמו אלפים מישראל וביניהם 
תלמידי חכמים ועשירים הרבה|
 
 ומשם 
שני ימים לנהר סמורה היא תחלת 
ארץ פרס ובה כמו אלף וחמש מאות 
יהודים ושם קברו של עזרא הסופר  הכהן שהלך מירושלם אל ארתחששתא המלך ומת שם ועשו לפני קברו כנסת 
גדולה ומצד אחר הישמעאלים עשו בית 
התפלה מרוב חבתם בו ואוהבים את 
היהודים מפני זה באים הישמעאלים 
להתפלל| 
 
 
ומשם ארבע מילין לכוזסתאן והיא עילם המדינה הגדולה אבל אינה 
מיושבת כלה כי היא חרבה מקצתה 
ובתוך חרבותיה שושן הבירה והוא ארמון המלך אחשורוש  ויש בו בנין גדול 
ויפה מימים קדמונים
 
 ובה שבעת אלפים 
יהודים ובה ארבע עשר בתי כנסיות  
ולפני הכנסת האחת קברו של דניאל  עליו השלום ונהר חדקל*) חולק את 
המדינה והגשר ביניהם ובצד האחד 
שדרים שם היהודים שם הם השווקים 
ושם הסחורות כלם ושם יושבים כל 
העשירים| והצד האחר הם עניים 
מפני שאין ביניהם שווקים ולא סחורה 
ולא גנות ופרדסים עד שלבשו קנאה 
ואמרו אין כל העושר והכבוד הזה 
אליהם אלא בשביל דניאל הנביא עליו השלום שהוא קבור אצלם ושאלו להם 
לקבור דניאל בתוכם ולא נתנוהו אליהם 
ולא רצו ועשו עמהם מלחמה ימים רבים 
(ביניהם) עד אשר קצרה נפשם ועשו 
פשרה ביניהם שיהיה ארון דניאל שנה 
אחת מצד זה ושנה אחרת מצד זה 
ועשו כן ונתפשרו כלם אלו ואלו משני 
הצדדין 
 
עד שבא לשם יום אחד סניגר שאה בן שאה המולך על כל מלכי פרס 
על חמשה וארבעים שהם תחת ידו והוא  סולטאן אל פורס אל כביר בלשון ערב 
והוא המולך משער נהר סמורה עד עיר סמרכנת ועד נהר גוזן ועד מדינת ניסבור וכל נהר גוזן וערי מדי והרי חפתון ועד מדינות טובות שימצאו שם 
ביערים שלה חיות שיצא מהן המור 
וממשלתו מהלך ארבעה חדשים וארבע 
ימים 
 
ובבואו שם האינפירדור הגדול הזה סניגאר מלך פרס וראה שמטלטלים 
ארונו של דניאל מצד אל צד ועוברים 
בגשר יהודים וישמעאלים ועם רב עמו 
ושאל מה זה והגידו לו כל-אלו הדברים 
אמר אין נכון לעשות זה הבזיון לדניאל 
אלא תמדדו מזה ומזה בשוה ותשימו 
ארונו של דניאל בתוך ארון של זכוכית 
ותתלוהו מן הגשר בשלשלאות של ברזל 
בתוך ובאותו מקום תבנו בית הכנסת 
לכל באי עולם מי שירצה יבא בה 
ויתפלל בין יהודי בין ארמי ועד היום 
הזה ארונו של דניאל תלוי מן הגשר  
וצוה המלך שלא יצוד דייג בכל הנהר 
שעור מיל למעלה ושעור מיל למטה 
בשביל כבודו של דניאל| 
 
 
ומשם שלשה 
ימים לרובדבר*) ושם כמו עשרים אלף 
מישראל וביניהם תלמידי חכמים 
ועשירים אבל בגלות הם יושבים שם.
 
 
ומשם שני ימים לנהר ואנת**) ושם כמו 
ארבעה אלפים יהודים|
 
 ומשם ארבע 
ימים לארץ מולחאת הם אומות אשר 
אינן מאמינים בדת ישמעאל ויושבים 
בהרים גדולים והם עונים לזקן שבארץ אל כשישין וביניהם ארבע קהלות 
מישראל ויושבין ויוצאין עמהם למלחמה 
ואין עליהם עול מלך פרס כי בהרים 
הגבוהים הם דרים ויורדים מן ההרים 
לשלול שלל ולבוז בז ועולים להרים ואין 
אדם יכול להלחם עמם והיהודים 
שבארץ ביניהם תלמידי חכמים והם 
תחת רשות ראש הגולה שבבבל|
 
 ומשם 
חמשה ימים לעמריה ושם כמו חמשה  
ועשרים אלף מישראל והיא תחלת 
הקהלות הדרים בהרי חפתון כי שם 
יותר ממאה קהלות מישראל והיא תחלת 
ארץ מדי והם מן הגלות הראשון שהגלה שלמנאסר המלך והם מדברים בלשון 
תרגום וביניהם תלמידי חכמים והם 
שכנים למדינת עמאריה יום עד מלכות פרס ורשות מלך פרס עליהם ולוקח 
מהם מס על יד פקידו והמס שפורעין 
בכל מלכות ישמעאל על כל אחד ואחד 
מן הזכרים מבן חמש עשרה שנה 
ומעלה פורעין בכל-שנה זהוב אמירי 
שהוא זהוב ושליש מורבאטי|
 
 
 והיום עשר 
שנים קם שם איש אחד ושמו דוד אל רואי מעיר עמאריה ולמד לפני ראש הגולה חסדאי ולפני ראש הישיבה עלי גאון יעקב במדינת בגדאד והיה גדול 
בתורת משה ובהלכה ובתלמוד ובכל 
חכמה חיצונית ובלשון ישמעאל 
ובכתיבתם ובספרי החרטומים והמכשפים  
ועלה בדעתו להרים יד במלך פרס 
ולקבץ היהודים היושבים בהרי חפתון 
ולצאת ולהלחם בכל הגוים וללכת 
לתפוש ירושלם והיה נותן ליהודים 
סימנים באותות שקר ואומר להם כי 
השם שלחני לכבוש ירושלם ולהוציא 
אתכם מתחת עול הגוים והאמינו בו 
מקצת יהודים וקראו אותו משיחנו שמע 
מלך פרס הדבר הזה שלח לבא לדבר 
עמו והוא הלך אליו בלא פחד ובהתחברו 
עמו אמר לו האתה הוא מלך היהודים 
ענה ואמר אני מיד נכנס המלך וצוה 
לתפשו ולהשימו בבית הסוהר מקום 
אשר אסירי המלך אסורים עד יום מותם 
בעיר דברסתאן אשר על נהר גוזן הוא 
הנהר הגדול ולסוף שלשה ימים ישב 
המלך לדבר עם שריו ועבדיו על דבר 
היהודים אשר הרימו יד במלך והנה דוד 
בא שהתיר עצמו מבית הסוהר בלא 
רשות בני אדם ובעת שראה אותו  
המלך אמר לו מי הביאך פה או מי 
התירך אמר לו חכמתי ותחבולותי כי 
אני איני ירא ממך ולא מכל עבדיך מיד 
צעק המלך לאמר תפשוהו ענו לו עבדיו 
ואמרו לו אין אנו רואים אותו אלא 
בשמיעת קול בלבד מיד תמה המלך על 
חכמתו וענה ואמר למלך הנני הולך 
לדרכי והוא הולך והמלך הולך אחריו 
וכל שרי המלך עבדיו הולכים אחרי 
מלכם עד בואם אל שפת הנהר והוא 
לקח סודרו ופרש על-פני המים ועבר 
עליו באותה שעה ראו אותו כל עבדי 
המלך שהיה עובר במים על סודרו ודלגו 
אחריו בדוגיות ואמרו כי אין מכשף 
בעולם כמו זה ובאותו היום הלך מהלך 
עשרה ימים עד אל עמאריה בשם 
המפורש והגיד ליהודים כל אשר קרהו 
ותמהו כלם על-חכמתו ואחר כך שלח 
מלך פרס זה אל אמיר אלמומנין כליפה אשר בבגדאד אדון הישמעאלים  
לדבר עם ראש הגולה ועם ראשי 
הישיבות ולמנוע את-דוד אל רואי 
מלעשות כדברים האלה ואם לאו אהרוג 
את כל היהודים הנמצאים בכל מלכותי 
ובעת ההיא היתה צרה לכל הקהלות 
ארץ פרס ושלחו כתבים אל ראש הגולה 
ואל ראשי הישיבות שבבגדאד למה נמות 
לעיניכם גם אנחנו גם כל הקהלות אשר 
במלכות מנעו את האיש הזה ולא ישפוך 
דם נקי| אז כתבו אליו ראש הגולה 
וראשי הישיבות דע לך כי לא הגיע זמן 
הגאולה עדין ואותותינו לא ראינו כי לא 
בכוח יגבר איש ואנו אומרים לך 
שתמנע עצמך מעשות עוד כדברים 
האלו ואם לאו תהיה מנודה מכל ישראל 
מיד שלחו (לו) כמו כן אל זכאי הנשיא אשר בארץ אשורולררבי יוסף החוזה המכונה בורחן אלפלך אשר שם לשגר 
כתבים אל דוד אל רואי ועוד כתבו 
הנשיא והחוזה הנזכרים כתבים אליו  
לזרזו ולהזהירו ולא קבל ולא שב מדרכו 
הרעה עד שקם מלך אחד ושמו זין אל דין מלך תוגרמים עבד מלך פרס ושלח 
בשביל חמיו של דוד אל רואי ונתן לו 
שוחד עשרת אלפים זהובים להרוג את דוד אל רואי בסתר וכן עשה בא אל 
ביתו והוא ישן והרגו על מטתו ונתבטלה 
עצתו ותחבולותיו ולא שב חמת מלך פרס מעל היהודים אשר בהר ואשר 
בארצו וכשראו כן שלחו אל ראש הגולה 
לבא בעזרתם אצל מלך פרס ויבוא 
בדברים טובים ודברי פיוס ופייסו 
ונתפייס ונתן לו כמאה ככרים זהב 
ותשקוט הארץ אחרי כן וחמתו שככה| 
 
 
 
ומאותו ההר עד חמדן מהלך עשרה 
ימים היא מדי העיר הגדולה ושם כמו 
חמשים אלף מישראל ושם לפני כנסת 
אחת קבורים מרדכי ואסתר|
 
 ומשם 
ארבעה ימים עד דברזתאן ויש בה כמו 
ארבעה אלפים יהודים על נהר גוזן.  
 
 
ומשם שבעה ימים למדינת אסבהאן 
היא העיר הגדולה והיא עיר המלוכה 
והיא מהלך שתים עשרה מיל ובה כמו 
חמשה עשר אלף מישראל ושם שר שלום הרב שהיה ממונה על יד ראש 
הגולה ועל כל הכרכים אשר בכל 
מלכות פרס|
 
 ומשם ארבעה ימים 
לשיראז היא פרס המדינה ובה כמו 
עשרת אלפים יהודים.
 
 ומשם שבעה 
ימים לגיבה העיר הגדולה שעל שפת 
נהר גוזן*) ובה כמו שמונת אלפים 
מישראל ואותה העיר ארץ סחורה באים 
אליה בסחורה מכל לשונות הגוים והיא 
ארץ רחבת ידים. 
 
ומשם חמשה ימים 
לסמרכנת העיר הגדולה אשר בקצה 
המלכות ושם כמו חמשים אלף מישראל 
ורבי עובדיה הנשיא ממונה עליהם 
וביניהם חכמים ועשירים גדולים. 
 
ומשם 
ארבעה ימים לטובות היא המדינה 
שנמצא המור ביערים שלה.
 
 ומשם  
מהלך שמונה ועשרים יום להרי כסבין*) 
אשר על נהר גוזן ויש שם אנשים 
מישראל בארץ פרס שהם משם 
ואומרים כי בערי ניסבור ארבעה שבטים 
מישראל שבט דן ושבט זבולן ושבט 
נפתלי הגולה הראשונה שהגלה שלמנאסר מלך אשור כמו שכתוב**) 
ויגלם בלחלח וחבור הרי גוזן הרי מדי. 
ומהלך ארצם עשרים יום ויש להם 
מדינות וכרכים בהרים מצד אחד מקיף 
אותם נהר גוזן ואין עליהם עול גוים כי 
אם נשיא אחד עליהם ושמו רבי יוסף אמרכלא הלוי וביניהם תלמידי חכמים 
וזורעים וקוצרים והולכים למלחמה לארץ כות***) דרך המדברות ויש להם ברית עם 
כופר אל תורך שהם עובדי הרוח 
וחונים במדברות והיא אומה שאינם 
אוכלים לחם ולא שותים יין כי אם בשר 
חי כמות שהוא בלתי מבושל והם בלי****)  
אפים ובמקום האף יש להם שני חורין 
קטנים שיוצא מהם הרוח ואוכלין כל 
בהמות טהורות וטמאות והם אוהבי 
ישראל.
 
 
 והיום שמונה עשרה שנה 
כשבאו לארץ פרס בחיל גדול ולקחו 
את מדינת ראי והכו אותה לפי חרב 
ולקחו את כל שללה והלכו להם דרך 
המדבר ומהיום לכמה ימים לא נראה 
כדבר הזה בכל מלכות פרס וכששמע 
מלך פרס חרה אפו עליהם ואמר לא 
בימי אבותי יצא עלי חיל מהמדבר הזה 
ועתה אלך ואכרות את שמם מן הארץ 
והעביר קול בכל מלכותו וקבץ כל 
חיילותיו ובקש תייר אחד להראותו 
מקום חנותם ונמצא לשם איש אחד 
ואמר למלך אני אראה לך מקומם כי 
אני מהם ונדר לו המלך להעשירו אם 
יראה לו ואם יעשה הדבר הזה אמר 
לו המלך כמה אנו צריכין הוצאה לדרך 
הזה ולמדבר הגדול הזה אמר להם  
קחו לחם ומים לחמשה עשר יום כי לא 
תמצאו שום מחיה עד ארצם וכן עשו 
והלכו במדבר דרך חמשה עשר ימים 
ולא מצאו כלום ולא נשאר בידם מחיה 
אלא דבר מועט עד שהתחילו למות 
האדם והבהמה אשר עמם ויקרא המלך 
לתייר ויאמר לו איה דבריך שהבטחתנו 
למצוא את אויבינו ויען ויאמר לו תעיתי 
בדרך ויחר אפו ויצו להתיז את ראשו 
וצוה המלך בכל מחנהו כל אדם שיש 
לו שום מחיה לחלוק יחלוק עם חברו 
ואכלו מה שבידם וגם הבהמות והלכו 
במדבר עדין שלשה עשר ימים עד 
שבאו אל הרי ניסבור*) והיהודים יושבים שם 
והם באו שם (ביום) וחנו בגנות ופרדסים 
ועל מעינות המים אשר מצד לנהר גוזן 
והימים ימי הפירות ואכלו והשחיתו ואין 
אדם יוצא אליהם אבל היו רואים על 
ההרים מדינות ומגדלים הרבה וצוה 
המלך לשני אנשים מעבדיו ללכת  
לשאול מה אומה יושבת בהרים ולעבור 
אליהם על כל פנים בספינות או לשוט 
על פני המים ושם מצאו (לשם) גשר גדול 
ועליו מגדלים ופתח סגור ולפני הגשר 
מאותו הצד עיר גדולה וצעקו לפני 
הגשר עד שבא להם אדם אחד ושאל 
להם מה תרצו או למי אתם ולא הבינו 
עד שבא התורגמן שהיה יודע לשונם 
ושאל אותם ואמרו עבדי מלך פרס 
אנחנו ובאנו לשאול מי אתם למי אתם 
עובדים אמרו להם יהודים אנחנו אין 
עלינו לא מלך ולא שר מן הגוים אלא 
שר אחד יהודי. ושאלו אותם על דבר 
הכומרים בני גוץ מן כופר אל תורך 
והם אמרו להם כי הם בעלי בריתנו וכל 
המבקש רעתם מבקש רעתינו וישובו 
שני האנשים האלה ויגידו למלך פרס 
ויפחד מלך פרס פחד גדול ויום שני 
שלחו אליו לערוך עמו מלחמה והוא 
השיב לא באתי להלחם בכם כי בכופר  
אל תורך אויבי באתי להלחם. ואם 
נלחמים אתם בי אני אקח נקמתי 
ואהרוג את כל היהודים אשר בכל 
מלכותי כי אני יודע כי אתם חזקים 
ממני במקום הזה אבל אתם עשו עמי 
חסד שלא להלחם בי והניחו אותי עם 
כופר אל תורך אויבי ותמכרו לי מזון 
מה שאני צריך לי ולחילותי והיהודים 
לקחו עצה ביניהם להתרצות למלך פרס 
בשביל היהודים אשר במלכותו ונכנס 
בארצם הוא וכל חיילותיו וישב שם חמשה 
עשר יום וכבדו אותו כבוד גדול ושלחו 
כתב לכופר אל תורך בעלי בריתם 
והודיעום הדבר הזה והם עמדו כלם על 
מעברות ההרים בחיל כבד כל החונים 
במדבר ההוא וכשיצא מלך פרס להלחם 
עמהם ערכו אתם מלחמה בדרך ונסעו*) 
אנשי כופר אל תורך והרגו בחיל פרס 
חללים רבים וינס מלך פרס במתי מעט 
אל ארצו ופרש אחד מעבדיו רמה את  
יהודי אחד מהארץ ההיא ושמו רבי משה והוציאו מאותה הארץ וכשהיה 
בארץ פרס כבש אותו לעבד ויום אחד 
מימים באו דורכי קשת לשחוק לפני 
המלך ולא נמצא בכלם רובה קשת 
כרבי משה שאל המלך על ידי תורגמן 
והגיד לו את אשר קרהו ואיך רמה אותו 
הפרש ההוא מיד עשה אותו המלך בן 
חורין והלביש אותו בגדי שש ומשי ונתן 
לו מתנות ואמר לו אם תרצה לשוב 
לדתנו ואני אעשה עמך חסד ותהיה 
עשיר גדול וממונה על כל ביתי ענה 
ואמר לו אדוני המלך לא אוכל לעשות 
הדבר הזה אז לקחו המלך וישימהו 
בבית הרב שר שלום מן קהל אספהאן 
ונתן לו הרב בתו לאשה והוא רבי משה 
זה ספר לי את כל הדברים האלה| 
 
 
 
ומשם חזרתי לארץ כוזסתאן אשר על- 
שפת חדקל 
 
 ומשם יורד הנהר ויורד בים הודו אל אי אחד נקרא קיש*) מהלך האי  
ששה ימים*) ואין זורעין שם ואין להם 
אלא מעין אחד ואין שם בכל האי נהר 
כי מימי גשמים הם שותים ותגרים באים 
מארץ הודו ומן האיים וחונים שם 
בסחורה ואנשי ארץ שנער ואלימן וארץ פרס מביאים שם כל בגדי משי וארגמן 
ופשתן פרוקטון קנבוס מוך חטים 
ושעורים ודוחן ושפון וכל מיני מאכל 
וכל מיני קטנית ועושין סחורה אלו עם 
אלו כי אנשי הודו מביאים שם בשמים 
לרוב מאד ואנשי האי סרסורים ביניהם 
ומזה הדבר בלבד הוא חייהם ויש שם 
כמו חמש מאות יהודים.
 
 ומשם עשרה 
ימים בים עד קתיפה ושם חמש אלפים 
מישראל ושם ימצא הבדולח ובארבע 
ועשרים בניסן ירד שם מטר על פני המים 
ומקבלים השרצים המטר ההוא ונסגרים 
ונופלין לתוך קרקע הים ובחצי תשרי 
באין שם (שני) בני אדם לקרקע הים 
בחבלים ומלקטים את השרצים ההם  
ומוציאין אותם ומבקעים אותם ומוציאין 
מתוכם אבני הללו|
 
 
 ומשם מהלך 
שבע ימים לחאולם הוא תחלת מלכות 
עובדי השמש והם בני כוש והם חוזים 
בכוכבים וכולם שחורים ובעלי אמונה 
במשא ובמתן וכשיבואו אליהם התגרים 
מארץ מרחק ונכנסין אליהם בנמל 
נכנסין אליהם שלשה סופרי המלך 
וכותבים שמם ומביאין אותם בפניו 
והמלך מקבל על עצמו ממונם שהניחו 
אותו על פני השדה בלא שומר ושם 
פקיד אחד יושב בחנות וכל אבדה 
שימצא אדם בכל מקום יביא אותה אליו 
ובעל האבדה יאמר סימניה ויתננה לו 
וכן מנהגו בכל מלכותו מהמלך ההוא 
ומפסח עד ראש השנה כל ימי הקיץ 
חום גדול ומשלש שעות מן היום ומעלה 
מתחבאים בני אדם כלם בבתיהם עד 
הערב ואחר כך יוצאין ומדליקין נרות 
בכל השוקים והחוצות ועושין מלאכה  
בלילות כל הלילה כי ביום לא יוכלו 
מרוב החום הגדול ובארץ ההיא הוא 
הפלפל שהם נוטעים האילנות שלהם 
על פני השדה כל העיר וכל אחד ואחד 
מהם יודע פרדסו ואילנות קטנות הן 
והפלפל לבן הוא אבל כשלוקטין אותו 
משימין אותו באגנות ונותנין עליו מים 
חמים ומיבשין אותו לשמש כדי שיתחזק 
ויתקיים והוא חוזר שחור ושם ימצא 
הקנה והזנגביל ומיני בשמים הרבה 
ואנשי הארץ ההיא אינם קוברים את- 
מתיהם אלא חונטים אותם במיני 
בשמים ומשימין אותם בספסלים ומכסין 
אותם בסדינים כל משפחה ומשפחה 
לבד ומתייבש הבשר עם העצמות והם 
דומים כבני אדם חיים ומכירין כל-אחד 
ואחד מהם אבותיו וכל משפחתו מהיום 
לכמה שנים והם עובדים לשמש ויש 
להם במות גדולות בכל-מקום חוץ לעיר 
כמהלך חצי מיל ובבקר הם רצים  
לקראת החמה כי יש בכל במה כמו 
גלגל חמה עשוי במיני כשוף וכצאת 
השמש חוזרת הגלגל בקולות גדולות 
וכל אחד ואחד מחתתו בידו מקטרין 
לשמש אנשים ונשים זה דרכם כסל למו 
וביניהם בכל אלה המקומות כמו מאה 
יהודים בכלל המדינות וכל אנשי הארץ 
שחורים והיהודים כמו כן והן יהודים 
טובים בעלי מצות וביניהם תורת משה 
ונביאים ודבר מועט מתלמוד והלכה| 
 
 
 
ומשם שנים ועשרים יום לאי כנדג*) והם 
שוכניה עובדי האש הנקראין דורזיין**) 
וביניהם שלשה ועשרים אלפים יהודים 
ויש להם לדורזיין**) כומרים בכל מקום בבית 
עבודה זרה שלהם ואותם הכומרים 
כשפנים גדולים אין כמותם בכל הארץ 
בכל מיני כשוף ולפני הבמה של בית 
תפלתם עמק גדול ומדליקין כל ימי עולם 
שם אש גדולה וקוראין אותה אלהותא***) 
ומעבירין בה בניהם וגם מיתיהן  
משליכים בתוך האש ויש שם מהם 
גדולי הארץ שנודרים עצמן בחייהן 
לישרף באש וכשהנודר אומר לבני ביתו 
ולקרוביו הנה נדרתי על עצמי להשליך 
עצמי באש בחיי עונין לו כלם ואומרים 
לו אשריך וטוב לך| וכשיגיע יום הנדר 
עושים לו משתה גדול ורוכב על סוסו 
אם הוא עשיר ואם הוא עני הולך ברגליו 
עד שפת העמק ומשליך עצמו בתוך 
האש וכל משפחתו מרננין בתופים 
ובמחולות עד שישרף כלו ולקץ שלשה 
ימים יבואו שנים מהכומרים ההם 
מהגדולים שבהם אל ביתו ואל בניו 
ואומרים להם תתקנו הבית כי היום יבוא 
אליכם אביכם לצוות לכם מה תעשו 
והם לוקחים עדים מן העיר והנה השטן 
בא בדמותו ובאים אשתו ובניו ושואלים 
לו היאך הוא באותו העולם והוא אומר 
באתי עד חברי ולא קבלוני עד שאשלים 
חובותי לבני ביתי ולשכני והוא עושה  
צואה ומחלק נכסיו לבניו ומצוה לפרוע 
כל מה שהוא חייב לכל אדם ולקבל מן 
בני אדם מה שהם חייבים ויכתבו 
העדים צואתו* לילך לדרכו ואינם רואים 
אותו כלום ועל פי השקר והמרמה הזאת 
והכשוף הזה שעושין להם הכומרים 
האלו הם מתחזקים ואומרים כי אין 
כמותם בכל הארץ.
 
 
 ומשם לעבור 
לארץ אל צין מהלך ארבעים יום והוא 
קצה המזרח ויש אומרים כי שם דרך ים 
הוא ים הנקפא ובאותו ים שולט ככב 
כסיל שיוצא שם רוח סערה לפעמים 
ואין אדם ספן יכול לילך על הספינה 
מכובד הרוח עד שמשליך הרוח את 
הספינה באותו ים הנקפא ואינה יכולה 
לזוז ממקומה ואנשים יושבים שם עד 
כלות מחייתם אחר כך ימותו וכמה 
ספינות אובדות בזה הענין אבל בני אדם 
למדו חכמה להמלט מן המקום הרע 
הזה לוקחין עורות בני בקר עמהם ואם  
יבוא אותו הרוח ומשליכם בים הנקפא 
יקח העור ויכנס בתוכו וסכין אחד בידו 
ותופר את העור מבפנים כדי שלא יכנס 
בו המים ומפיל עצמו בתוך המים ורואה 
אותו הנשר הגדול הנקרא גריפז והוא 
סבור שהיא בהמה יורד ולוקח אותו 
ומוציאו ליבשה וחונה עליו בהר [או] עמק 
לאכול אותו וממהר האדם ומכה אותו 
בסכין והורגו ויוצא מן העור והולך עד 
שמגיע לישוב והרבה בני אדם ניצלין 
בענין זה|
 
 
 ומשם שלשה ימים אל גינגלה 
מהלך חמשה עשר ימים דרך ים ושם 
כמו אלף מישראל. ומשם לכולן שבעה*) 
ימים דרך ים ואין שם ישראל. 
 
ומשם 
שנים עשר ימים לזביד ושם יהודים 
מעטים. 
 
ומשם שמונה ימים להודו אשר ביבשה הנקרא בעדן והיא עדן אשר בתלסר ובה הרים גדולים ושם 
מישראל הרבה ואין עליהם עול גוים 
ולהם ערים ומגדלים בראשי ההרים  
ויורדים לארץ המעטום הנקראת נוביא*) 
היא ממשלת אדום והם הנובים**) אשר 
בארץ נוביא*) ונלחמים עמהם היהודים 
ולוקחין שלל ובזה ועולין אל ההרים ואין 
אדם יכול להלחם עמהם ובאים שם 
מאותם היהודים אשר בארץ עדאן רבים 
לארץ פרס וארץ מצרים.
 
 ומשם לארץ אסואן מהלך עשרים יום במדבר שבא 
על נהר פישון היורד מארץ כוש שיש 
להם מלך וקוראין אותו סולטאן אל חבש 
ויש מהם קצת שהם כבהמות לכל 
ענייניהם אוכלים העשבים על-שפת 
פישון והולכין בשדות ערומים ואין להם 
דעת כשאר בני אדם שוכבין עם 
אחיותיהן ועם מי שימצאו והיא ארץ 
חמה מאד וכשהולכין אנשי אסואן 
לשלול שלל בארצם מוליכין עמהם לחם 
וחטים וצמוקים ותאנים ומשליכים 
אליהם והם באים אחרי המאכל ומביאין 
אותם שבויים ומוכרין אותם בארץ  מצרים ובכל הממלכות אשר סביבותיהם 
והם העבדים השחורים בני חם| 
 
 
ומאסואן עד חלואן שנים עשר יום ובה 
כמו שלש מאות יהודים ומשם הולכין 
בשיירות מהלך חמשים יום דרך מדבר 
הנקרא אל צחרא למדינת זוילא היא חוילה בארץ גאנה ובאותו המדבר יש 
הרי חול ובעת שיקום הרוח מכסה 
השיירות בחול ומתים כולם בתוך החול והנצלים מהם מוליכין עמהם ברזל 
ונחשת ומיני פירות ומיני קטנית ומלח 
ומביאים משם הזהב והמרגליות היקרות 
והיא מארץ כוש הנקראת אלחבש 
מירכתי מערב|
 
 ומחלואן דרך שלשה 
עשר ימים לקוץ המדינה היא (ראש) 
תחלת מצרים ובה כמו שלשים אלף 
יהודים. 
 
 
ומשם עד פיום חמשה ימים 
והיא פיתום ובה כמו עשרים יהודים ועד 
היום הזה נראה שם מן הבנין בנו 
אבותינו| 
 
ומשם למצרים ארבע ימים  
והיא עיר גדולה היושבת על-שפת נילוס והוא אל ניל ובה כמו אלפים יהודים 
ושם שני בתי כניסיות אחת לאנשי ארץ 
ישראל כניסיה אל שאמיין ואחת כנסת 
אנשי בבל כניסיה אל עראקיין**) ואינם 
נוהגים מנהג אחד בפרשיות ובסדרים 
של תורה כי אנשי בבל נוהנים לקרות 
בכל-שבוע פרשה כמו שעושין בכל ספרד ובכל שנה מסיימים את התורה 
ואנשי ארץ ישראל אינם נוהגים כך אבל 
עושים מכל פרשה שלשה סדרים 
ומסיימין את התורה לסוף שלש שנים 
ויש ביניהם מנהג ותקנה להתחבר כלם 
ולהתפלל ביחד ביום שמחת תורה וכן 
ביום מתן תורה וביניהם רבי נתנאל שר השרים ראש הישיבה והוא ראש לכל קהלות מצרים להקים רבנים וחזנין
 
 
 והוא 
משרת פני המלך הגדול היושב בארמון צוען מצרים המדינה והיא עיר מלוכה 
לכל בני ערב ושם אמיר אל מומנין עלי בן אביטאלב וכל בני ארצו נקראים 
מורדים אשר מרדו באמיר אל מומנין אל עבאסי היושב בבגדאד וביניהם 
קנאה עד לעולם והוא הושיב כסאו 
בצוען כי הוא הדומה לו והוא יוצא שני 
פעמים בשנה אחת בעת חגם והשנית 
כשיוצא נילוס הנהר
 
 וצוען מוקפת חומה 
ומצרים אין לה חומה כי היאור מסבב 
אותה מצד אחד והיא עיר גדולה ובה 
שווקים ופונדקאות ויהודים עשירים 
הרבה בה ולא ירד שם מטר ולא קרח 
ולא שלג לא ראו מעולם והארץ חמה 
ביותר והיאור יוצא פעם אחת בשנה 
בחדש אלול ומכסה כל הארץ ומשקה אותה 
מהלך חמשה עשר ימים והמים נשארים 
אלול ותשרי על פני הארץ להשקותה 
ולהרוותה ויש להם עמוד של שיש שבנו 
שם בחכמה והוא לפני אי אחד בתוך 
המים והוא שתים עשרה אמות ארכו על 
פני המים ובשעה שעולה היאור ומכסה  
אותו יודעים כי כבר עלה וכסה ארץ מצרים מהלך חמשה עשר יום ואם כסה 
חצי העמוד לא יכסה כי אם חצי הארץ 
ובכל יום ויום מודד אותם אדם אחד ומכריז בצוען ובמצרים ואומר תנו שבח 
לאל כי עלה היאור כך וכך| ובכל-יום 
הוא מודד ומכריז אם מכסה היאור 
העמוד כלו יש שובע גדול בכל ארץ מצרים והיאור עולה מעט מעט עד 
שמכסה הארץ לקצה חמשה עשר יום. 
ומי שיש לו שדה שוכר פועלים וחופרין 
לו חפירה גדולה בשדהו ובאים הדגים 
בעלות המים נכנסים בחפירות ובשעה 
שיחסרו המים נשארים הדגים בחפירות 
ולוקחין אותם בעלי השדות ואוכלים 
ומוכרים לסוחרים שמוליכין אותם 
ממולחין בכל מקום והדגים שמנים מאד 
ביותר וגדולי הארץ לוקחין מן השומן של 
הדגים ומדליקין [בו] נרותיהם (בארץ*) ואם 
אכל אדם מאותם הדגים וישתה אחריהם  
ממי היאור לא יזיק לו כי אותם המים 
רפואה להם ושואלין בני אדם ואומרים 
להם מפני מה היא עלות היאור ואומרים 
אנשי מצרים כי למעלה בארץ אל חבש והיא ארץ חוילה יורד בה מטר הרבה 
בזמן עלות היאור ומכסה פני הארץ. 
ובשעה שאין היאור עולה אינם זורעים 
והרעב כבד בארץ והם זורעין במרחשון 
לאחר שוב היאור למקומו ובאדר 
קוצרים השעורים ובניסן החטים. ובניסן 
יש להם גודגדניות ואגוזים וקשואים 
ודלועים וחרובין ופולים וגלבונים ואפונים 
ומיני ירקות כגון פרפחנים וירבוזנים 
וקטפים וחזרת וכוסברת ועולשין ופרוחים*) 
וענבים והארץ מלאה כל-טוב והגנות 
והפרדסים משקין אותם ממקוה המים 
וממי היאור 
 
 
כי היאור כשיבוא למצרים 
משם יפרד לארבעה ראשים שביל 
אחד הולך דמיאט היא כפתור ונופל 
שם בים. ושביל אחר הולך לעיר רשיד  
הקרובה לאלכסנדריאה ונופל שם בים. 
ושביל השלישי הולך דרך אשמון העיר 
הגדולה בגבול מצרים| ועל ארבע 
ראשים האלו מדינות וכרכים וכפרים 
מזה ומזה וכל בני אדם הולכים בספינה 
וביבשה ואין בארץ ארץ נושבת כמוה 
והיא רחבת ידים מלאה כל-טוב.
 
 
וממצרים החדשה למצרים הקדמונה 
שני פרסאות והיא חרבה ומקום בנין 
החומות והבתים נראין עד היום הזה וגם 
אוצרות יוסף שם הרבה מאד ויש שם עמודים*) עשוים בכשוף ולא נראה כמוהם 
בכל הארץ ובכל המקומות והם בנויים 
בסיד ואבנים בנין חזק עד מאד ושם 
חוץ לעיר כנסת משה רבינו עליו השלום 
מימי קדם ושם זקן אחד פרנס שמש 
של הכנסת והוא תלמיד חכם וקורין 
אותו אל שיך אבונאצר ובמצרים 
החרבה כמהלך שלשה מילין.
 
 
 ומשם 
לארץ גושן שמנה פרסאות היא (בולסיר**)  
בלביש*) ושם כמו שלשת אלפים יהודים 
והיא עיר גדולה.
 
 ומשם חצי יום 
לעיזקאל לעין אל שמס היא רעמסס 
והיא חרבה ושם מהבנין שבנו אבותינו 
עליהם השלום ושם כמו מגדלים בנוים 
מלבנים
 
 ומשם יום לאל בודאיג**) ושם 
כמו מאתים יהודים.
 
 ומשם לזיפתא***) 
חצי יום ושם כמו מאתים יהודים|
 
 ומשם 
לדמירה ארבע פרסאות ושם כשבע 
מאות יהודים.
 
 ומשם חמשה ימים 
למהלה ושם כמו חמש מאות מישראל| 
 
 
ומשם שני ימים לאלכסנדריאה 
ואלכסנדרוס מוקדון קראה על שמו 
ובנה אותה בנין חזק ויפה עד מאד 
וחוץ למדינה מדרש ארסטו רבו של אלכסנדרוס ושם בנין יפה וגדול ועמודי 
שיש בין מדרש למדרש| ושם כמו 
עשרים מדרשות שהיו באים שם מכל 
העולם ללמוד שם חכמת אריסטו הפילוסוף והעיר בנויה למעלה וחלולה  
למטה על ידי גשרים וחוצותיה ישרות 
ובתוכה שוקים שאינם רואים אדם מהם 
מהלך מיל משער רשיד ועד שער הים 
ושם בנה מסלה על הנמל של אלכסנדריאה דרך מיל בתוך ים ושם 
עשה מגדל גדול הוא הנקרא  המנראה ובלשון ערב מנאר אלכסנדריאה ועשה 
על ראש המגדל מראה של זכוכית וכל 
הספינות שהולכות להלחם בה להזיק לה 
מארץ יון ומארץ המערב ממהלך 
חמשים יום היו רואין אותן מן המראה 
של זכוכית והיו שומרין עצמם מהם עד 
שיום מימים באה ספינה מארץ יון 
לימים רבים אחרי מות אלכסנדרוס 
ושם הספן טודרוס איש יוני חכם בכל 
חכמה והיו היונים משועבדים תחת עול מצרים בימים ההם והביא האיש ההוא 
הספן דורון גדול למלך מצרים כסף 
וזהב ובגדי משי וחנה לפני המראה כי 
כך היה מנהג כל סוחר שיבוא לחנות  
שם ובכל יום ויום היה אוכל עמו שומר 
מגדל המנורה הוא ועבדיו עד שמצא חן 
בעיניו והיה יוצא ובא כל הימים שם ויום 
אחד עשה לו משתה והשקהו יין הרבה 
לו ולכל עבדיו עד שהיו ישנים כולם 
וקם הספן ועבדיו ושברו המראה והלכו 
לדרכם בלילה ההוא
 
 
 ומאותו היום 
והלאה התחילו בני אדום לבא שם 
בדוגיות ובספינות גדולות ולקחו מידם 
את האי הגדולה קריטס וגם כיפרוס 
שהם תחת עול יונים עד היום הזה ולא 
יכלו אנשי ארץ מצרים עוד לעצור כח 
לפני היונים ועד היום הזה מגדל המנורה 
סימן להולכי הים כי כל הבאים אל אלכסנדריאה מכל המקומות רואים 
אותה מרחוק מהלך מאה מילין ביום 
ובלילה מאירה מאור אבוקה ורואים 
הספנים האש מרחוק והולכין כנגדו והיא 
ארץ סחורה רוכלת לכל העמים ומכל 
מלכות אדום באים שם אל אלכסנדריאה  
מארץ בלינסייא וטוסכנה ולומברדיאה ופוליה ומלפי וסקילייה ורקופיה וקרט ויה*) 
ואספנייא ורוסייא ואלמאנייה ושושנאה 
ודנאמרקא וגלאץ ופלנדריש והיטר**) 
ולרמנדיה***) ופראנציה0) ופייטו ואנגו 
וברגונייה ומדיאנה ופרובינצא וגינואה 
ופישא וגשקוניא00) וארגון ונבארה | ומצד 
המערב לישמעאלים אל אנדלוס ואל ערוה ואפריקיה וארץ אלערב| ומצד הודו ומחוילה ואל חבש ונוביה000) ואלימן 
ושנער ואל שאם ויון הנקראים גריגיש 
ואל תורך ושם מביאים סחורה מהודו 
כל מיני בשמים סוחרי אדום קונים 
מהם והעיר הומיה לסחורה ולכל אומה 
ואומה פונדק בפני עצמה|
 
 ויש שם על 
שפת הים קבר אחד של שיש ובו מצוייר 
כל מיני עופות וחיות והכל בכתיבת 
הקדמונים ואין אדם מכיר הכתיבה 
ואומרים מסברא שהיה מלך בימי קדם  
קודם המבול ובאורך הקבר חמש עשרה 
זרתות וששה רחבו ושם באלכסנדריאה 
כמו שלשת אלפים מישראל|
 
 
 ומשם 
שני ימים לדמיאט היא כפתור ושם כמו 
מאתים מישראל|
 
 ומשם לסונבאט חצי 
יום והם זורעין פשתן ואורגים חור 
ומוליכין לכל העולם|
 
 ומשם ארבע 
ימים לאילאה היא אילים והיא לבני ערב 
החונים במדבר. 
 
ומשם שני ימים 
לרפידים ויושבים שם בני ערב ואין בה 
מישראל.
 
 ומשם יום להר סיני ובראש 
ההר במה לכומרים הנקראים סורייניס 
ובתחתית ההר כרך גדול וקוראים אותו טור סיני ויושביו מדברים בלשון תרגום 
והוא הר קטן רחוק ממצרים חמשה 
ימים והם תחת עול מצרים|
 
 וים סוף 
רחוק מהר סיני דרך יום והוא זרוע מים 
הודו| ויחזור לדמיאט 
 
 ומשם דרך ים 
יום לטניס היא חנס ושם כמו ארבעים 
מישראל והוא אי בתוך הים ועד הנה  
מלכות מצרים| 
 
 
ומשם דרך ים עשרים 
יום למיסני היא תחלת אי סקלייה 
היושבת על הזרוע הנקרא לוניד הוא 
חולק בין קלברייה ובין סקלייה ושם כמו 
מאתים יהודים והיא ארץ מלאה כל טוב 
וגנות ופרדסים ושם מתקבצים רוב 
התועים*) לעבור לירושלם כי שם המעבר 
הטוב|
 
 ומשם מהלך שני ימים למדינת פלירמו היא עיר גדולה כמהלך שני 
מילין באורך ושנים ברוחב ושם ארמון גדול ממלך גוליימו  ובה כמו אלף וחמש 
מאות יהודים ואדום וישמעאל הרבה 
וארץ מעיינות ונחלי מים וחטה ושעורה 
וגנות ופרדסים ואין כמותה בכל ארץ סקלייה כי היא מדינת סגן המלך הנקרא אלחיציינה ושם כל מיני אילני 
פירות ובתוכו מעיין גדול וסבבו אותה 
חומה ועשו לשם ביב הנקרא אל בחירה 
ושם מיני דגים הרבה ושם ספינות 
למלך מצופות כסף וזהב ויבא בהם 
  
המלך לטייל נפשו הוא ונשיו וגם שם 
(בגן) ארמון גדול ובנין הכותלים מצויירים 
ומצופים בזהב ובכסף ורצפת הקרקע 
אבני שיש מצוייר מכל מיני ציורין 
שבעולם ובכל*) הארץ ההיא לא נראה 
כבנין ההוא
 
 והאי תחלתו ממסיני ובה 
כל מעברי עולם והולכות עד קטנייה 
וסרקוסה ומזרא ופנטליאנה*) וטראפנה 
מהלך ששה ימים באי ושם בטראפנה 
ימצא אבן הקורל הנקרא אל מורגאן 
 
 
 
ומשם עוברים לארץ רומה שלשה ימים 
 
 
ומן רומה דרך יבשה ללוקה חמשה 
ימים
 
 ועוברים משם הר מוראיינה 
ומעברות איטנייא***) שנים עשר יום לעיר ברדין היא תחלת אלמנייא היא ארץ 
הרים וגבעות
 
 וכל קהלות אלמנייא 
יושבים על נהר ריינוס הגדול מעיר קולונייא שהיא ראש המלכות ועד עיר קשנבורק קצה אלמנייא מהלך חמשה 
עשר יום הנקראת ארץ אשכנז| ואלו  
 
הן מדינות בארץ אלמנייא שיש בהם 
קהלות מישראל וכלם נדיבים על נהר משלה וקובפילינש ואנדרנכה*) וקובה 
וקרטניא ובינגה וגרמיסה ומשתראן וכל 
ישראל מפוזרים כלם בכל ארץ וארץ 
וכל מי שיבטל שלא יתקבץ ישראל אינו 
רואה סימן טוב ולא יחיה עם ישראל 
ובעת שהשם יפקוד על גלותינו וירים 
קרן משיחו אז כל אחד ואחד אומר אני 
אוליך את היהודים ואני אקבצם | 
והמדינות האלו יש בהם תלמידי חכמים 
וקהלות אוהבים את אחיהם ודוברים 
שלום לכל הקרובים והרחוקים ואם יבא 
אליהם אכסנאי שמחים בו ועושים לו 
משתה ויאמרו שמחו אחינו כי ישועת 
השם כהרף עין ולולא שאנחנו מפחדים 
שלא בא הקץ ולא הגיע אנחנו היינו 
מתקבצים אבל לא נוכל עד שיגיע עת 
הזמיר וקול התור ויבאו המבשרים 
ויאמרו תמיד יגדל השם והם שולחים  
כתבים אחד לאחד ואומרים להם 
התחזקו בדת משה ואבילי ציון ואבילי ירושלם יבקשו רחמים מלפני השם 
ויתחננו לובשי בגדים שחורים בזכותם 
וכל אלו המדינות בארץ אלימנייא 
שזכרנו ועוד יש אשתראן בורך ודוי דסבורך ומנדטרן*) ופסינגש ובנבורק 
וצר ורגנשבורק**) קצה המלכות ובאלו 
המדינות גם כן הרבה מישראל תלמידי 
חכמים ועשירים.
 
 
 ומשם והלאה ארץ בהם והיא הנקראת פראגה היא תחלת 
ארץ אשקלבונייא וקוראים אותה 
היהודים הדרים שם ארץ כנען בשביל 
אנשי הארץ ההיא מוכרים בניהם 
ובנותיהם לכל אומות הם ואנשי רוסיא 
והיא מלכות גדולה משער פראגא ועד שער כיו***) העיר הגדולה היא בסוף 
המלכות והיא ארץ הרים ויערים ושם 
ימצאו החיות שקורין ואיורגיש0) והם 
זבלינאץ ואין אדם יוצא מפתח ביתו  
בימי החורף מרוב הקור ועד הנה 
מלכות רוסיא 
 
 ומלכות פראנצייה שהיא 
ארץ צרפת מעיר אל סודו עד פאריש 
המדינה הגדולה מהלך ששה ימים והיא 
למלך לואיש והיא יושבת על נהר סינא 
ושם תלמידי חכמים אין כמותם היום 
בכל הארץ עוסקים בתורה יומם ולילה 
והם בעלי אכסניא לכל עובר ושב אחים 
ורעים עם כל אחיהם היהודים. השם 
ברחמיו ירחם עלינו ועליהם ויקיים בנו 
ובהם מקרא שכתוב ושב וקבצך מכל 
העמים אשר הפיצך יי אלהיך שמה: 
אמן אמן אמן| 
תם ונשלם: 
 