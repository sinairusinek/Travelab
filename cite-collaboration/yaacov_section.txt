א
[עכו] סמוך לעכו תחום שבת יש שם הר ושם
בית הקברות לישראל יש אומרים כי שם קבר
דבורה הנביאה. בעיר עכו יש שער אחד בגבול
א"י וקורין אותו שער חשמוני — מעכו לחיפא ארבע
פרסאות והדרך על שפת הים עד שמגיעין לחיפא
ושם בית הקברות בתחתית הר הכרמל ושם קבורים
כמה גדולי ישראל וחסידים שבאו מעבר לים -
מעכו לאושא א) ושפרעם ארבע פרסאות, ומעכו
לצפורי כשבע פרסאות ב) ושם מערה וקבר רבינו
הקדוש, ובפתח המערה שלו יש דלת של אבן שיש,
ורחוק משם כמו ארבעים אמה קבורת אשתו של
רבינו הקדוש. — מעכו לכפר חנן מהלך יום אחד
ושם קבר ר׳ אליעזר בן יעקב קב ונקי ור׳ יעקב
אביו ואבא חלפתא ואשתו ובניו. — מעכו עולים
לירושלם עיה״ק תובב״א דרך הכרמל לארכו יזרעאל
לשמאל הדרך כחצי פרסא. גם הד יעזר רואים
לשמאל הדרך רחוק הרבה מאד. — עוד יש דרך
יבשה כ״ח פרסאות דרך הרמה
הערות:
א) קרבתי כל הנסיעות מעכו שהן מעורבות בכ״י
ב) בכ״י כז׳ והוא קיצור מן כשבע ולא מספר כ״ז
ג) בסדר הדורות ערך ראב״י נאמר כי קבורתו בכפר
ענן (חנן).
ב
(שכם) מחיפא הלכנו לאורך הר הכרמל כארבע
פרסאות, ומשם עולים למזבח אליהו ז״ל בראש
ההר, למטה מן ההר נגד המזבח הוא נחל קישון
במקום אשר שחט אליהו נביאי הבעל (מ״א, יח, מ),
והנחל יורד אל הים הגדול סמוך לחיפא כחצי
פרסא, והוא המקום שהלך שם אחאב מפני הגשם
(מ״א, יח, מו), ובמקום המזבח יש בנין ששם מדליקין
הישמעאלים נרות לכבוד קדושת המקום — משם
הולכים דרך מגידו, ושם תענך בקרוב ושם נחל
קישון כמו שכתוב במלחמת סיסרא (שופטים, ה) —
משם הולכים לשכם, ויש דרך אחרת והיא דרך
שמרון, והרי שמרון מופלגים ביופי — והנה בשכם
קבורת יוסף הצדיק ועליו שני עמודי שיש, אחד
לראשו ואחד לרגליו וחומת אבנים נמוכה סביב
הקבר, ושם הר גריזים והר עיבל זה כנגד זה
והעיר בתוך במקום מישור — הר גריזים הוא מקום
גנות ופרדסים וכרמים וכשבעים מעינות יוצאים
ממנו וקורין אותו הר מבורך. והר עיבל הוא יבש
מאד ואין טיפת מים יוצאת ממנו וקורין אותו
הר מקולל, ואפשר כי על שם הברכות והקללות
נקראים כן ויש שם כותיים ששוחטין את קרבן
הפסח בכל שנה על הר גריזים — משכם עולים
למקום שקורין עוורתא ושם שני הרים זה כנגד
זה והדרך באמצע מקום מישור, וכפר עוורתא
לשמאל העולה לירושלם, ושם קברו של איתמר
הכהן, והוא מקום נאה מאד. עוד יש קבר אחד שם
ואומרים שהוא קבר פנחס בן אלעזר הכהן, ויש
לישמעאלים מקום להתפלל סמוך לקבר. עוד יש
בכפר מערה ובה קבורים שבעים זקנים ויש שם
לישמעאלים מקום תפלה. ועל ההר השני לימין
העולה לירושלם הוא קבר אלעזר בן אהרן הכהן
והוא בנין מפואר מאד — משכם עולים לירושלם
דרך גבעת בנימין